༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG25670
ImageGroup:
ISBN:
11 KG25672
n/a
LCCN:
n/a
Title:
བོད་ཀྱི་གནའ་རབས་རྩོམ་རིག་སྙིང་གསལ་བཀྲོལ།
bod kyi gna' rabs rtsom rig snying gsal bkrol/
to-be-supplied
Author:
|to-be-supplied
Descriptor:
Original Publication:
Place:
Publisher:
In/a
n/a
1
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



།
ཐུང་དབྱང་ནོར་སྲིད་ཀྱིས་མཚོ་སྔོན་མི་རིགས་སློབ་ཆེན་བོད་རིག་པ་སློབ་གླིང་
རོགས་སྐྱོར་གནང་བའི་འབྲས་རྟགས་ལས་རེབ་རྐྱང་སྐོར་གྱི་བཅུ་དགུ་པ།
ནE #རྣ+ ནི 4Z # # % ! ， , }g! i9th;
༄༅། །བོད་ཀྱི་གནའ་རབས་རྩོམ་རིག་
སྙིང་བསྡུས་གསལ་བཀྲོལ།། །
གིས་བཙམར་
ཀུན་དགའ་དབང་ཕྱུག



༄༅། །བོད་ཀྱི་གནའ་རབས་རྩོམ་རིག་
སྙིང་བསྡུས་གསལ་བཀྲོལ།།
ཀུན་དགའ་དབང་ཕྱུག་གིས་བརྩམས།
མི་རིགས་དཔེ་སྐྲུན་ཁང་།
་



མགོ་བརྗོད།
དེ་ཡང་རང་རེའི་གངས་ཅན་གྱི་ལྗོངས་འདིའི་མཁས་གྲུབ་དམ་པ་དག་གིས་བརྩམས་པའི་ཐུན་
མོང་དང་ཐུན་མོང་མ་ཡིན་པའི་རིག་གནས་ཀྱི་བརྗོད་བྱར་གྱུར་བའི་གསུང་རྩོམ་རི་བོ་གཏོས་དང་
མཉམ་པ་དེ་དག་དགོན་སྡེ་དག་གིས་ཆུ་རྡོ་ལག་བརྒྱུད་ཀྱི་ཚུལ་གྱིས་དཔར་ཤིང་དང་བྲིས་མ་ཐབས་
སྣ་ཚོགས་ཀྱིས་བརྒྱུད་སྤེལ་བྱས་ཡོད་ནའང་། ལ་ལ་ཞིག་དུས་ཀྱིས་ཁྱུར་མིད་དུ་བཏང་ཞིང་། ལ་ལ་
ཞིག་ད་ལྟ་སུས་ཀྱང་མཇལ་དུ་མི་བཏུབ་པར་དགོན་སྡེ་དང་ཁྱིམ་མི་སྒེར་གྱི་མཆོད་པའི་རྟེན་དུ་
བཞུགས། ལ་ལ་ཞིག་ད་ལྟ་བསོད་ནམས་ཀྱིས་མངོན་པར་མཐོ་བའི་སྦྱིན་བདག་དང་དད་ལྡན་དག་
གིས་དཔར་གྱི་སྦྱིན་བདག་ལ་བརྟེན་ནས་དཔར་དུ་བཏབ་པར་བརྟེན། ཕྱོགས་གང་སར་གསེར་
གྱི་ཐང་མར་བརྡལ་བ་བཞིན་བཀྲམས། དེ་དག་ལས་གསུང་རྩོམ་སྙན་ངག་གྲགས་ཆེ་བ་མང་དག་
ཅིག་སློབ་ཆེན་སློབ་མ་དག་ལ་རྩོམ་རིག་གི་བློ་སྦྱོང་སྔར་ལས་རྒྱས་ཕྱིར། སློབ་ཁྲིད་བརྒྱུད་ཚིག་དོན་
གྱི་ཉམས་འགྱུར་དང་དཔེ་དོན་གྱི་སྦྱོར་བཀོད། བརྩམས་ཆོས་ཀྱི་སྒེར་ཆོས་སོགས་གཅིག་ལ་གཅིག་
བརྟེན་གྱི་ཚུལ་གྱིས་རྟོགས་པར་བྱ་བ་ནི་ཆེས་འགངས་ཆེ་བའི་དོན་ཞིག་ཏུ་འཁུམས། །
གནས་ཚུལ་དེ་འདྲ་ལ་བརྟེན་ནས། དུས་ཀྱི་མཐའ་འདི་ལ་བོད་ཀྱི་སློབ་གསོ་རྒྱ་ཆེར་སྤེལ་བ་
ལ་ཐུགས་བསྐྱེད་ཀྱི་ཀ་བ་གནམ་དུ་གདེགས་ཤིང་། མཛད་འཕྲིན་གྱི་རི་མོ་མངོན་པར་བསྟར་བའི་
དོན་གྱི་སླད་དུ་མཚན་ནས་སྨོས་ན། ༧རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོ་མཆོག་གི་སྲས་
ཀྱི་ཐུ་བོ། མཚོ་སྔོན་མི་རིགས་སློབ་ཆེན་གྱི་དགེ་རྒན་བཀའ་དྲིན་ཅན་སྙིགས་དུས་ཀྱི་སེམས་དཔའ་
ཆེན་པོ། ཐུན་མོང་དང་ཐུན་མོང་མ་ཡིན་པའི་རིག་གནས་མཐའ་དག་ལ་མི་འཇིགས་པའི་སྤོབས་པ་
གཟེངས་སུ་མཐོ་བ། ཕྱི་ནང་གི་མཛད་པ་བསྟན་འགྲོའི་རྒྱན་དུ་ཤར་བ་རྒན་ཀླུ་རྒྱལ་འབུམ་མཆོག་
གམ་དམ་པ་དུ་མའི་གསུང་དུ་བསྟན་པའི་རྒྱལ་མཚན་དུ་གསོལ་བ་གང་ཉིད་ཀྱིས་ལོ་ངོ་མང་བོའི་
རིང་། དངོས་གཞི་དང་ཉམས་ཞིབ་སློབ་མ་དག་ལ་གནའ་རྩོམ་གྱི་དཔེ་ཁྲིད་ཆུ་བོའི་རྒྱུན་བཞིན་
བསྐྱངས་ཤིང་། དེའི་མཐུན་རྐྱེན་གང་འགྱུར་དུ་ངེས་དོན་གྱི་སློབ་དཔོན་ཆེན་མོ་རྒན་བློ་བཟང་ཆོས་
གྲགས་ཀྱིས་རྩོམ་རིག་གསེར་གྱི་སྦྲུམ་བུ་དང་། ཞི་དུལ་དང་ཡོན་ཏན་གྱི་མཛོད་འཛིན་རྒན་བདེ་
་ ； .



མཆོག་གང་ཉིད་ཀྱིས་ཐོག་མཐའ་བར་གསུམ་དུ་འཕྱར་བ་གྲུ་འདེགས་ཀྱི་ནུས་པ་རྒྱ་ཆེར་འདེགས་
ཤིང༌། དེའི་མཇུག་མཐུད་དེ་རྒྱ་བོད་ཀྱི་རིག་གནས་ལ་གཞན་དྲིང་མི་འཇོག་པའི་རྒན་རིན་ཆེན་རྡོ་
རྗེ་ཡིས་བོད་ཀྱི་དུས་རབས་རིམ་བྱུང་གི་རྩོམ་རིག་གཅེས་བཏུས་ཞེས་པ་རྩོམ་སྒྲིག་གནང་སྟེ། བོད་ཀྱི་
སློབ་ཆེན་ཁག་ཏུ་སྔ་ན་མེད་པའི་ཕན་རླབས་རྒྱ་ཆེན་པོ་བསྐྲུན་ནའང་། དེར་བསྡུས་པའི་རྩོམ་ཁག་
ཅིག་རྗོད་བྱེད་ཀྱི་ཚིག་བརླིང་ཞིང་བརྗོད་བྱའི་གནད་འུབས་ཀྱིས་བསྡུས་པས། བོད་ཀྱི་གནའ་རབས་
རྩོམ་རིག་ལ་ཐོག་མར་འཇུག་པ་རྣམས་ཀྱིས་གོ་དཀའ་ཕྱིར། འདིར་མཁས་པ་གྲགས་ཅན་དག་གི་
རྣམ་དཔྱོད་ཀྱི་རྩལ་ལས་བྱུང་བའི་རྩོམ་རིག་ཁག་གཅིག་རང་གི་བབ་ཚོད་དང་བསྟུན་ཞིང་། འགྲེལ་
བ་གཞན་གྱིས་ཁ་བསྐངས། འབྲེལ་ཡོད་རྣམ་ཐར་གྱིས་ཟུར་བརྒྱན་ཏེ། ཚིག་དོན་གྱི་བབ་འགྲེལ་འདི་
ནི། ལོ་ངོ་དུ་མའི་རིང་སློབ་མ་དག་ལ་འཁྲིད་པའི་སྐབས་སུ་རེག་ཟིག་ཏུ་བཏབ་པ་དེར་བསྐྱར་བཅོས་
ཀྱི་རིམ་པ་དུ་མར་བཏང་ནས། ཐེངས་འདིར་དཔར་དུ་བཏབ་ཀྱང་། ཚིག་དོན་གྱི་སྐྱོན་མི་ཉུང་བ་
ཞིག་ངང་གིས་འབྱུང་སྲིད་ལ། སྐབས་སྐབས་སུ་གསེར་གྱི་ལྷུན་པོར་ས་སེར་གྱིས་ཞལ་ཞལ་གྱི་དཔེར་
འགྲོ་དོགས་ཆེ་ནའང་། མདོ་སྨད་ཀྱི་པཎྜིཏ་ཆེན་པོ་བིས་པ་མི་ཕམ་ཟླ་བས། འོན་ཀྱང་ཀུན་ཡིད་
འཚམ་པ་སུས་ཀྱང་དཀའ། །བླུན་པོའི་ཡིད་ལ་མ་བབས་སྐྱོན་དུ་ཆུང་། །མཁས་པ་ཁྲེལ་ན་གསོན་པོ་
སྲོག་བྲལ་དང་། །མཚུངས་པར་གསུང་དེ་བདག་གི་སྙིང་ལ་བཞག །ཅེས་གསུངས་པ་ལྟར། མགོ་
མཇུག་བར་གསུམ་དུ་ཅི་ནུས་ཀྱིས་ནན་ཏན་ཉམས་སུ་བླངས་ཏེ་འབྲི་ཁུལ་བྱས་ཀྱང་། ནོར་འཁྲུལ་
མི་ཉུང་བ་ཞིག་ད་དུང་མཆིས་སྲིད་པས། བློ་ལྡན་གཟུ་བོར་གནས་པ་དག་གིས་ཡོ་བསྲང་གནང་རྒྱུ་
མཁྱེན་མཁྱེན་མཁྱེན་ཞུ།
ཞེས་གཞུང་འདིའི་བྱེད་པོས་སྤྱི་ལོ༢༠༡༤ལོའི་སྤྱི་ཟླ༡༡ཚེས༢༧ཉིན་བྲིས་པའོ། །
•
2 ་



དཀར་ཆག
39
ས་བཅད་དང་པོ།
ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ། །
ས་བཅད་གཉིས་པ།
སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ།
ས་བཅད་གསུམ་པ།
སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་ཚིག་འགྲེལ་དད་པ་
གཡོ་བའི་འཁྲི་ཤིང་། 65
ས་བཅད་བཞི་པ།
བཅོམ་ལྡན་འདས་རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཚིགས་སུ་བཅད་པ་ཀ་ལ་པིངྐའི་
སྒྲ་དབྱངས་ཀྱི་འགྲེལ་བ་རྗེ་བཙུན་དགྱེས་པའི་མཆོད་སྤྲིན། 81
ས་བཅད་ལྔ་བ།
ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བ་རྟོགས་བརྗོད་
གསེར་གྱི་མེ་ཏོག་གི་འགྲེལ་བ་དད་པའི་འཇུག་ངོགས། 107
ས་བཅད་དྲུག་པ།
རྗེ་བཙུན་འཇམ་པའི་དབྱངས་སྨྲ་བའི་སེངྒེའི་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་
བསྟོད་པའི་རབ་ཏུ་བྱེད་པའི་འགྲེལ་བ་རྗེས་འཛིན་མཆོད་པའི་མེ་ཏོག་ཅེས་བྱ་བ། 201
： 1：



ས་བཅད་དང་པོ།
ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།



ས་བཅད་དང་པོ། ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་
བློ་ལྡན་དགྱེས་པའི་རོལ་མོ།
དང་པོ། མཛད་པ་པོའི་རྣམ་ཐར།
གཅིག མཚན་དང་རུས།
༡ མཚན།
(༡) དགེ་བསྙེན་གྱི་སྡོམ་པ་མ་བཞེས་གོང་དུ། ཆོས་འཕེལ། སྙིང་རྗེ་པད་དཀར་དུ། བྱང་
ཕྱོགས་སུ་བསྟན་པ་ལ་དད་པ་ལྷར་སྐྱེ་ཞིང་། རབ་བྱུང་ཆོས་བཞིན་མི་སྤྱོད་པ་ལོག་པར་ལྟུང་། དེར་
དགེ་བསྙེན་ཆོས་འཕེལ་ཞེས་པ་རྫུ་འཕྲུལ་དང་ལྡན་པ་འབྱུང་ཞེས་གསུངས་པ་དང་། སངས་རྒྱས་
ཕལ་བོ་ཆེར་ཡང༌། བྱང་ཕྱོགས་སུ་དགེ་བསྙེན་ཆོས་འཕེལ་ཞེས་པ་རྫུ་འཕྲུལ་ལྡན་པ་འབྱུང་ཞེས་ལུང་
བསྟན་པ་དེ་འབྲོམ་ཡིན་པར་སྔོན་གྱི་མཁས་པའི་གསུང་དུ་གསལ། །
(༢) དགེ་བསྙེན་གྱི་སྡོམ་པ་བཞེས་པའི་རྗེས་སུ། རྒྱལ་བའི་འབྱུང་གནས།
(༣) ཞར་བྱུང་།
སྤྱིར་འབྲོམ་གྱི་ལུས་འདི་བོད་ཀྱི་ལོ་རྒྱུས་སྟེང་ཤིན་ཏུ་གྲགས་ཆེ་བ་ཞིག་ཡིན་ཞིང་། བོད་ཀྱི་སྦྲ་
འབྲུ་སྒ་ལྡོང་བཞིའི་ཞང་བོར་འོས་པ་བཅོ་བརྒྱད་ཀྱི་ནང་གསེས་ཡིན། ད་དུང་རུས་འབྲོམ་ཅན་གྱི་
མཁས་གྲུབ་མང་དུ་བྱོན་ཡོད་པ་དཔེར་ན། སེ་ར་དགོན་པ་བཏབ་ནས་ལོ༤༧རིང་གྲྭ་ཚང་བཞི་ཡོད་
པའི་གྲས་ཀྱི་འབྲོམ་སྟེང་གྲྭ་ཚང་། རེ་སྐོང་ན་རུས་འབྲོམ་ལས་ཆད་པའི་འབྲོམ་ཚོ་བ། ལྷ་ལུང་དཔལ་
གྱི་རྡོ་རྗེ་འཁྲུངས་པའི་གནས་འབྲོམ་སྟོད་གུང་མོ་ཆེ། གནས་བརྟན་བཅུ་དྲུག་གི་འདྲ་རིས་དཔེ་བཤུས་
མཛད་ནས་ཕེབས་པའི་དགེ་སློང་ཀླུ་མེས་འབྲོམ་ཆུང་། རྭ་སྒྲེང་གི་དཀར་ཆག་རྩོམ་པ་པོ་འབྲོམ་ཆུང་
མེ་ལྕེ་འཕྲེང་བ། རྒྱལ་དབང་བདུན་པ་འབྲོམ་གྱི་རིགས་ལས་འཁྲུངས་པ། ཁམས་ཀྱི་འབྲོམ་བུ་དགོན་
བཤད་སྒྲུབ་དར་རྒྱས་གླིང་འདེབས་པ་པོ་བཀའ་བརྒྱུད་པའི་གྲྭ་བཙུན་འབྲོམ་སྟོན་པ། ༼ ཁམས་
• 3.



སྤྱི ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཀྱི་ལབ་ཞང་།༽ སྟག་ཚང་ལོ་ཙཱ་བས་མཛད་པའི་འབྲོམ་སེང་གེ་རྒྱལ་མཚན་གྱི་རྣམ་ཐར། འབྲོམ་
བཙུན་ཤེར་འབྱུང་བློ་གྲོས། ཡོངས་འཛིན་ཁྲི་བྱང་རིན་པོ་ཆེའི་རང་རྣམ་དུ། རྗེ་རིན་པོ་ཆེའི་དངོས་
སློབ་འབྲོམ་བཙུན་ཤེར་འབྱུང་བློ་གྲོས་ཀྱི་གདན་ས་ཆུ་བཟང་དགོན་སྤྱིས་འབོད་སྐུལ་ལྟར་དགེ་འདུན་
རྣམས་ལ་འཇིགས་བྱེད་ལྷ་བཅུ་གསུམ་མ་དང་ཀུན་རིག་གི་དབང་ཆེན་སོགས་ཕུལ་ཞེས་ཤིང་དཔར་
ཤོག་ངོས༡༣༧དུ་གསལ། བཻ་རོའི་འདྲ་འབག་ཅེས་པ་འབྲོམ་བན་བཀྲ་ཤིས་འབྱུང་གནས་ལ་བཀའ་
བབས་ཏེ། ཟབ་དང་ལེགས་རྣམས་ཕྱོགས་གཅིག་ཏུ་དྲིལ་ནས་གསེར་ཕྲེང་དགོན་པར་བསྒྲིགས་ཟེར་
བ་སོགས་འདུག རྒྱལ་བ་དགེ་འདུན་གྲུབ་ལ་བཀའ་གདམས་གླེགས་བམ་གྱི་ལུང་གནང་བའི་སྒྲ་པ་
ཐུགས་རྗེ་དཔལ་གྱི་བླ་མ་འབྲོམ་སེང་གེ་རྒྱལ་མཚན། རྒྱལ་བ་དགེ་འདུན་རྒྱ་མཚོའི་རྣམ་ཐར་དུ། ཆོས་
འཁོར་ཆོས་རྗེ་སེང་གེ་རྒྱལ་མཚན་པས་སྒྲ་པ་ཐུགས་རྗེ་དཔལ་ལ་གླེགས་བམ་གནང་དུས། ལོ་འདི་
ནས་མི་འགྱང་བ་ན་ང་རང་གི་སྤྲུལ་བ་ཅིག་འོང་། དེ་ལ་ཆོས་འདིའི་གཉེར་གཏད་ཀྱིས་ཞེས་ལུང་
བསྟན། ཁྲི་ལྡེ་སྲོང་བཙན་གྱི་རིང་ཆོས་མི་འཇིག་ཕྱིར་རྗེ་བློན་མནས་བསྒགས་པའི་བཀའ་གཙིགས་
ཡི་གེ་ལས། འབྲོམ་བློན་རྒྱལ་བཞེར་ཁར་ཙི། རྩེ་འབྲོམ་བློན་སྒོ་འགུ། འབྲོམ་སེ་རི་སྟང་། འབྲོམ་ཡང་
གཟིགས་བཅས་འབྲོམ་མིང་ཅན་བཞི་བྱུང་། རོང་ཐ་བློ་བཟང་དམ་ཆོས་རྒྱ་མཚོའི་གསུང་འབུམ་
དུ། ཡུལ་ལྷ་ཆེན་པོ་འབྲོམ་བུ་ཇོ་བོ་ཞེས་པ་ཞིག་ཀྱང་ཡོད་པས་དེའི་ལོ་རྒྱུས་ཞིབ་ཏུ་བརྟག་དགོས།
༢ རུས།
(༡) ཞར་བྱུང་གི་བཞེད་ཚུལ།
ཀ འབྲུག་པ་པད་མ་དཀར་བོས་གདུང་རུས་བཞེངས།
ཁ འགོས་ལོས་གདུང་རུས་བཞེར། །
ག ས་སྐྱའི་ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་གྱིས་རུས་འབྲོམ་གྱི་ནང་
ཚན་བྲག་གསུམ།
ང དུང་དཀར་བློ་བཟང་འཕྲིན་ལས་ཀྱིས་རུས་ཡང་གཞེར།
ཙ དགེ་སློང་ཡེ་ཤེས་རྩེ་མོས་བརྩམས་པའི་རྗེ་དགེ་འདུན་གྲུབ་པ་དཔལ་བཟང་བོའི་རྣམ་ཐར་
ངོ་མཚར་རྨད་བྱུང་ནོར་བུའི་ཕྲེང་བ་ཞེས་པར། འབྲོམ་ལ་མི་རིགས་བཞི་ཡོད་པའི་འབྲོམ་ངར་བའི་
་ 4:



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
རིགས་ཞེས་གསུངས།
(༢） ཡོངས་གྲགས་ཀྱི་བཞེད་ཚུལ། །
སུམ་པ་ཡེ་ཤེས་དཔལ་འབྱོར་སོགས་མཁས་པ་ཕལ་ཆེ་བས་རིགས་རུས་འབྲོམ་དུ་བཞེད།
(༣) བཞེད་ཚུལ་མི་འདྲ་བ་བྱུང་བའི་ཁུངས།
བཀའ་གདམས་ཕ་ཆོས་ལས། གདུང་རུས་པ་ནི་འབྲོམ། དེའི་ནང་ནས་སྣུམ་པ། དེའི་ནང་ནས་
ཡ་བཞེར། དེའི་ནང་ནས་རྟག་གསུམ་ལེགས།
གཉིས། ཡབ་ཡུམ་གྱི་མཚན།
༡ ཆོས་འབྱུང་མཁས་པའི་དགའ་སྟོན་དུ། སྟག་གསུམ་ཁུ་བཞེར་དང་ཡུམ་ཁུ་རྡོ་ཟ་ལྷ་གཅིག
༢ འབྲུག་པའི་ཆོས་འབྱུང་དུ། ཡབ་རྟ་གསུམ་བཞེངས། ཡུམ་ཁུ་ལྟོ་བཟའ་ལན་གཅིག་པ།
༣ དེབ་སྔོན་དུ། ཡབ་རྟ་གསུམ་ཤུ་བཞེར། ཡུམ་ཁུ་ལྟོ་བཟའ་ལན་ཅིག་མ་གཉིས།
༤ ཆོས་འབྱུང་དཔག་བསམ་ལྗོན་པར། ཡབ་སྟག་གསུམ་སྐུ་གཤེར་དང་ཡུམ་ཁུ་རྔོག་ཟ།
༥ ཅོ་ནེ་བསྟན་འགྱུར་དཀར་ཆག་དང་ལམ་རིམ་བླ་བརྒྱུད་དུ། ཡབ་སྐུ་གཤེན་ཡག་གཞེར་འཕེན་དང་
ཡུམ་ཁུ་འོད་བཟའ་ལན་ཅིག་མ།
༦ དུང་དཀར་ཚིག་མཛོད་དུ། ཡབ་རྟ་གསུམ་སྐུ་གཤེན་དང་ཡུམ་ཁུ་འོད་བཟའ།
༧ བཀའ་གདམས་ཕ་ཆོས་སུ། ཡབ་སྟག་གསུམ་ཞུ་བཞེན། ཡུམ་ཁུ་རྔོ་བཟའ་ལན་ཅིག་བྱ་བ།
༨ བཞེད་ཚུལ་མི་འདྲ་བ་བྱུང་བའི་རྒྱུ་མཚན།
(༡） དབུ་མེད་ཀྱི་སྐུང་ཡིག་ལས་བྱུང་བ། །
སྟགསུམ་ཞུ་བཞིན རྟ་གསུམ་ཁུ་བཤེན།
(༢） སྒྲ་ཟུར་ཆག་པ་ལས་བྱུང་བ།
ཁུ་རྔོ– ཁུ་འོད་ལྟ་བུ།
•
•



ཚུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གསུམ། འཁྲུངས་ཡུལ།
ལྷ་ཆེན་ཐང་ལྷའི་ཞོལ་གྱི་སྟོད་ལུང་རྩྭ་སྒྱེ་མོའི་ཕུར།
བཞི། འཁྲུངས་འདས་ཀྱི་ལོ་ཚིགས་
༡ བསྟན་པ་ཕྱི་དར་གྱི་བཞེད་ཚུལ་
(༡) བུ་སྟོན་གྱིས། ཆུ་མོ་བྱ་སྟེ། སྤྱི་ལོ༩༧༢ལོ་ལ་བླ་ཆེན་གྱིས་བསྙེན་རྫོགས་ཀྱི་སྡོམ་པ་བཞེས་པ་
ནས་བཞེད།
(༢) དཔའ་བོ་གཙུག་ལག་ཕྲེང་བས། ཆུ་གླང་ལོ་སྟེ། སྤྱི་ལོ༩༥༣ལོར་དབུས་གཙང་གི་མི་བཅུ་
ལས་ཀླུ་མེས་ཚུལ་ཁྲིམས་ཤེས་རབ། མཁན་བུ་གྲུ་མེར་དང་བཅས་མོན་མཁར་འབྲས་བུ་ཕེབས་པ་དེ་
ནས་བཞེད། མོང་མཁར་གྱི་རི་ཁྱུང་ནམ་མཁའ་ལྡིང་བ་འདྲ་ཞེས་པའི་སྐབས་སུ། དུང་དཀར་རིན་པོ་
ཚེ་ནས་རི་འདི་ལྷོ་ཁའི་ཡར་ལུང་ཁུལ་དུ་ཡོད་པ་ཞིག་ཡིན་འདྲ་ཞིང་། མོང་མཁར་ཟེར་བ་མོན་མཁར་
ལ་གོ་དགོས་འདྲ་བས། དེ་ལྟར་ན་མོན་མཁར་རི་དེང་སང་གྲ་ནང་རྫོང་ཁོངས་མོན་མཁར་ཟེར་བ་དེ་
ཡིན་ནམ་སྙམ་སྟེ་བརྟག་གསུངས།
(༣） ནེལ་བ་པཎ་ཆེན་དང་མང་ཐོས་ཀླུ་སྒྲུབ་རྒྱ་མཚོས་དབུས་གཙང་མི་བཅུའམ་དྲུག་གིས་
ཁམས་སུ་སྡོམ་པ་བླངས་པའི་ས་མོ་བྱ་སྟེ། སྤྱི་ལོ༩༤༩ལོར་ཕྱི་དར་དུ་བཞེད།
(༤) འབྲོམ་སྟོན་པས། བདུན་ཅུ་རྩ་བརྒྱད་པ་ས་ཕོ་སྟག་སྟེ། སྤྱི་ལོ༩༧༧ལོར་དབུས་གཙང་གི་མི་
བཅུས་བླ་ཆེན་གྱི་མདུན་ནས་སྡོམ་པ་བླངས་པ་དེ་ནས་བཞེད།
༢ མཐའ་དཔྱད།
སྐབས་འདིར་གང་གི་རྗེས་སུ་འབྲངས་པ་ཡིན་ཞེ་ན། འབྲོམ་གྱི་རྗེས་སུ་འབྲངས་པ་ཡིན་
ཏེ། གཅིག་ནས། བསྟན་པའི་གདུང་རབས་ལ་མཁས་པའི་འབྲོམ་སྟོན་པ་ཞེས་མཁས་གྲུབ་མང་ཐོས་
ཀླུ་སྒྲུབ་རྒྱ་མཚོ་སོགས་ཀྱིས་གཙིགས་སུ་མཛད་པ་དང་།གཉིས་ནས། བསྟན་པ་ཕྱི་དར་དབུ་བརྙེས་
ནས་དུས་ཡུན་ཅུང་མ་འགྱངས་པའི་སྐབས་སུ་བྱོན་པའི་མཁས་པ་ཡིན་པས། ཕྱི་དོར་བསྟན་པའི་
བཞེད་ཚུལ་འདི་ཁུངས་དག་གོ་སྙམ།
:
6 ་



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ། །
༣ འཁྲུངས་འདས་ཀྱི་ལོ་ཚིགས།
ཡོངས་གྲགས་ཀྱི་ལུགས། ཤིང་འབྲུག་ལོ། སྤྱི་ལོ༡༠༠༤ལོར་འཁྲུངས། བསྟན་པ་ཕྱི་དར་ས་སྟག་
ལོར་དབུ་བརྙེས་པ་ནས་བརྩིས་པའི་བགྲང་བྱ་ཉེར་བདུན་པ།༧ ，
༤ ཞར་བྱུང་གི་ལུགས། །
ཤིང་མོ་སྦྲུལ། སྤྱི་ལོ༡༠༠༥ལོ། དེབ་སྔོན།
མེ་མོ་སྦྲུལ། སྤྱི་ལོ༡༠༡༧ལོ། མང་ཐོས་ཀླུ་སྒྲུབ་རྒྱ་མཚོ། བོད་རྒྱ་ཚིག་མཛོད་ཆེན་མོ།
༥ མཐའ་དཔྱད།
（༡) མང་ཐོས་ཀྱི་བསྟན་རྩིས་སུ། འབྲོམ་གྱིས་རང་ལོ་སོ་བརྒྱད་པ་ལ་མངའ་རིས་སུ་ཇོ་བོ་རྗེ་
མཇལ། །
(༢） སྐབས་དེ་དུས་བརྩམས་པའི་ནག་ཚོའི་ལམ་ཡིག་ཏུ་ འབྲོམ་རང་ལོ་སོ་བརྒྱད་པ་ལྕགས་
སྦྲུལ་ཡིན་པར་གསུངས་པ་ཁུངས་དག་གོ།
(༣） སོ་བརྒྱད་པ་ལྕགས་སྦྲུལ་ཡིན་ན། འཁྲུངས་ལོ་ཤིང་འབྲུག་ཡིན་པ་དོན་གྱིས་ཤེས་པས་
ལུགས་གཞན་རྣམས་ནོར་ཡོད་པ་ཤེས་ནུས། །
༦ འདས་པའི་ལོ་ཚིགས།
(༡) རབ་བྱུང་དང་པོའི་ཤིང་འབྲུག སྤྱི་ལོ༡༠༦༤ལོར་ཡིན་པར་གསུངས།d
(༢) རབ་བྱུང་དང་པོའི་ཆུ་ཡོས་ཏེ། སྤྱི་ལོ༡༠༦༣ལོར་ཡིན་པར་གསུངས། ༧
༧ མཐའ་དཔྱད།
འབྲོམ་གྱི་ལོ་རྒྱུས་སྔ་ཤོས་ཏེ། རྔོག་ལེགས་པའི་ཤེས་རབ་ཀྱིས་ཕྱོགས་བསྒྲིགས་མཛད་པའི་བཀའ་
གདམས་ཕ་ཆོས་སུ། འབྲུག་གི་ལོ་ལ་དྲུག་ཅུ་ཐམ་པ་ལ་རྭ་སྒྲེང་དུ་སྐུ་གཤེགས་པར་གསུངས། འཁྲུངས་
ལོ་ཤིང་འབྲུག་ཡིན་པས་དྲུག་ཅུ་ཐམ་པ་ཤིང་འབྲུག་ལ་ཁེལ་ཕྱིར་ལུགས་གཞན་རྣམས་ནོར་ཡོད་པ་
ཤེས་པར་བྱ།
•
Y •



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལྔ། བླ་མ་ལྔ་བསྟེན་པ།
༡ ཀློག་བསླབ་པའི་སློབ་དཔོན། དགེ་བཤེས་གཡུང་ཆོས་མགོན། འདིའི་མདུན་དུ་ལོ་བཞི་བཞུགས་
པར་གྲགས། དགུང་ལོ༡༣ནས༡༧བར། །
༢ དགེ་བསྙེན་གྱི་སྡོམ་པ་འབོགས་པའི་བླ་མ། རྒྱལ་གྱི་ཞང་སྣ་ནམ་རྡོ་རྗེ།
༣ མདོ་སྔགས་ཀྱི་གཞུང་སྟོན་པའི་སློབ་དཔོན། བླ་མ་སེ་བཙུན་དབང་ཕྱུག་གཞོན་ནུ། འདི་ནས་ཡི་
གེ་དྲུག་པའི་གདམས་པ། དབུ་མ། སྤྱོད་ཕྱོགས། གསང་སྔགས་རྙིང་མ་གསན།
༤ སཾསྐྱིཏའི་སྐད་བསླབ་པའི་སློབ་དཔོན། སྤྱི་ཏི་ཛྙཱ་ན་ཀིརྟིའམ་དྲན་པ་ཡེ་ཤེས་གྲགས་པ།
༥ ལམ་ཡོངས་རྫོགས་ཀྱི་གདམས་པ་གནང་བའི་བླ་མ། ཇོ་བོ་རྗེ་ཨ་ཏི་ཤ
དྲུག མཛད་པ་པོའི་མཛད་རྗེས།
༡ བསྟན་འགྲོའི་དོན་མཛད་ཚུལ།
(༡) ཇོ་བོ་རྒྱ་གར་དུ་ཞག་གསུམ་རྗེས་ཕེབས་པ་ལ་བསྟན་འགྲོའི་སླད་དུ་ཐབས་མཁས་ཀྱིས་ཞུ་
བ་བྱས་ཏེ་དབུས་གཙང་དུ་སྤྱན་དྲངས།
（༢） ཇོ་བོ་རྗེའི་མདུན་ནས་བསྟན་པ་ཡོངས་རྫོགས་ཀྱི་མན་ངག་རྒྱུན་མ་ཆད་པར་མནོས་
ཏེ། བོད་ཡུལ་འདིར་སླར་ཡང་སངས་རྒྱས་ཀྱི་བསྟན་པ་དང་སྒོས་སུ་བཀའ་གདམས་པའི་གྲུབ་མཐའི་
སྲོལ་ཡངས་པོར་ཕྱེ།
(༣） སྐྱེས་བུ་གསུམ་གྱི་ལམ་གྱི་རིམ་པ་རྒྱུད་ལ་སྦྱོར་ཚུལ་ཤིན་ཏུ་གསལ་ཞིང་གོ་བདེ་བ། བློ་
མཐོ་དམན་སུས་བལྟས་ཀྱང་རྒྱུད་འཁུལ་བ། རང་རྒྱུད་ལ་བསྐུལ་བ་དད་པའི་ལྗོན་ཤིང་སོགས་
གདམས་ངག་གི་ཡིག་འཇོག་ཀྱང་མང་དུ་མཛད། །
(༤) རྭ་སྒྲེང་དུ་གནས་གཞི་བཙུགས་ཏེ་གཞུང་དོན་ཉམས་ལེན་ཆིག་སྒྲིལ་དུ་མཛད་དེ་བསྟན་
འཛིན་གྱི་སྐྱེས་བུ་ཤ་སྟག་ཏུ་འདུག་པའི་བུ་སློབ་མང་དུ་བསྐྱངས།
༢ བུ་སློབ་མང་དུ་བསྐྱངས་པ།
(༡) ཇོ་བོ་དང་སྟོན་པ་ཐུན་མོང་བའི་སློབ་མ་ཁམས་པ་སྐུ་མཆེད་བཞི་སྟེ།
་
.



རི་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ། སྨིཾ
བྱང་ཆུབ་རིན་ཆེན། དགོན་པ་བ་དབང་ཕྱུག་རྒྱལ་མཚན། ཤེས་རབ་རྡོ་རྗེ། ཕྱག་རྡོར་སྟོན་པ་
བཅས་སོ། །
(༢) ཐུན་མོང་མ་ཡིན་པའི་སློབ་མ་ཉི་ཤུ་སྟེ།
ལྡང་ལྕང་སྟོན་པ། སྒྱུ་ར ་ གཞོན་ནུ་འོད་ཟེར། ལྷབ་མི་ཤེས་རབ་གཡུང་དྲུང༌། ཀ་བ་རྒྱ་
གར། རུག་པའི་ཞིང་ཆེན་པོ། བན་ཀ་ཇོ་བཙུན༔ ཀམ་ཡུ་ང་བ། ཡུ་ང་ཀ་ཅོག་པ། ཡོལ་རྫོང་རྣལ་
འབྱོར་བ། སྟོན་པ་ཡོན་ཏན་འབར། སྒོམ་པ་རིན་ཆེན་བླ་མ། ཨ་མེས་སྨན་རྒན། དགའ་སྒོམ་ཨག་
ཚོམ། སྟོན་པ་དབང་ཕྱུག་འབར། ཕ་རྒན་ལྡོང་སྟོན། ཇོ་བོ་ལེགས། ཁམ་པ་ལུང་ཆེན་པོ། དགེ་བཤེས་
པོ་ཏོ་བ། དགེ་བཤེས་སྤྱན་སྔ་བ། དགེ་བཤེས་ཕུ་ཆུང་བ་བཅས་སོ། །
གཉིས་པ། གཞུང་དོན་བཤད་པ།
གཅིག ཤིས་བརྗོད།
ཨོཾ་བདེ་ལེགས་སུ་གྱུར་ཅིག་ཅེས་པ་ནི་གོ་སླའོ། །རྡོ་རྗེ་རྩེ་མོ་ལས། ཨོཾ་ནི་ཅི་ཞིག་ཡིན་པར་
བཤད། །མཆོག་དང་ནོར་གཏེར་དཔལ་དང་གཡང་། །སྐལ་བཟང་རྣམ་པ་དང་ལྡན་ཞིང་། །དམ་བཅའ་
བ་དང་བཀྲ་ཤིས་དོན། །ནོར་བུ་འཛིན་པའི་སྔགས་སུ་བརྗོད། །ཅེས་གསུངས་པ་ལྟར། ཐུན་མོང་
དང་མཆོག་གི་དངོས་གྲུབ་སྒྲུབ་པས་མཆོག ནོར་ནི་ལོངས་སྤྱོད། གཏེར་ནི་བསོད་ནམས། དཔལ་
ནི་དབང་ཕྱུག་སྟེ་ཆོས་མཐུན་གྱིས་རྒོལ་བ་མེད་པའི་དོན། གཡང་ནི་ལུས་སེམས་བདེ་བ་མྱོང་བ་
སྟེ། ཏིང་ངེ་འཛིན་སྒྲུབ་པ། སྐལ་བཟང་ནི་བསོད་ནམས་ཆེན་པོ་དང་ལྡན་པ། དམ་བཅའ་བ་ནི་
མི་འགྱུར་བའི་དོན་ནམ་དོན་གང་ཡིན་མཐར་ཕྱིན་པ། བཀྲ་ཤིས་པའི་དོན་ཏེ་ནད་མེད་ཚེ་རིང་
ལའོ། །ནོར་བུ་འཛིན་པ་ནི། ཨོཾ་གྱི་སྟོབས་ཀྱིས་སྔགས་འབྲུ་གཞན་ཐམས་ཅད་ཀྱི་ནུས་པ་དགེ་ཞིང་
བཀྲ་ཤིས་པར་གྱུར་བ་བྱེད་པས་ན་དེ་ལྟར་བརྗོད། ཨོཾ་དེ་བཀྲ་ཤིས་པའི་དོན་དུ་གྲགས་པ་ནི། རིག་
བྱེད་གཏམ་རྒྱུད་ལ། སྔོན་གྱི་དུས་སུ་བདུད་རྩིའི་རྒྱ་མཚོ་ཞིག་ལྷ་དང་ལྷ་མིན་གྱིས་བསྲུབས་པ་
ལས། ཟླ་བ། གླང་ཆེན་ས་སྲུང་། ལྷ་མོ་དཔལ་མོ་གསུམ་བྱུང་བ། དབང་ཕྱུག བརྒྱ་བྱིན། ཁྱབ་འཇུག་
，
9，



པ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གིས་འཁྱེར། དེ་ནས་ཆང་བྱུང་བ་ལྷ་མིན་གྱིས་སྤྱད་མ་ནུས་པར་ལྷས་སྤྱད་པས་དེ་གཉིས་ཁྱད་པར་
བྱུང་ནས་མིང་སོ་སོར་གྲགས། དེ་ནས་ནག་པོ་བརྩེགས་པ་བྱུང་བ་ཁྱབ་འཇུག་གིས་མིད་པས་དྲན་པ་
གཏོར། ལྷ་ཆེན་གྱིས་དྲངས་ནས་མགྲིན་པ་སྔོན་པོར་སོང་། བདུད་རྩི་བུམ་པ་གང་བྱུང་བ་ལྷ་མིན་
གྱིས་འཁྱེར་བ་ལ། ལྷ་རྣམས་ཡི་མུག་ནས་འདུག་པའི་ཚེ་ཁྱབ་འཇུག་བུད་མེད་ཀྱི་གཟུགས་སུ་སྤྲུལ་
ནས་ལྷ་མིན་གྱི་ནང་དུ་སོང་ནས་བུམ་པ་བརྐུས་ཏེ་ལྷའི་ཡུལ་དུ་ཁྱེར། ལྷ་རྣམས་ཀྱིས་ལོངས་སྤྱོད་པ་
སྒྲ་གཅན་གྱིས་མཐོང་ནས་ཁོ་རང་ལྷའི་གཟུགས་སུ་སྤྲུལ་ནས་བདུད་རྩིའི་སྐལ་ཐོབ་ནས་ལོངས་སྤྱད་
པ་ཁྱབ་འཇུག་གིས་ཤེས་ནས་ཕྱག་མཚན་འཁོར་ལོ་འཕངས་ནས་དེའི་མགྲིན་པ་བཅད་ཀྱང་མ་ཤི་བར་
འཁོར་ལོ་ཕྱིར་འཕངས་པས་ཚངས་པའི་མཁུར་ཚོས་ལ་རྨ་བྱུང་། ཟུག་རྔུ་དྲག་པོས་བརྒྱལ་ནས་རིང་
ཞིག་སོང་བ་ན་སོས། ཟུག་རྡུ་ལ་གང་གིས་ཕན་ཐབས་བསམ་པས། སྔོན་སངས་རྒྱས་ཤིག་ལས་སྨན་གྱི་
རྒྱུད་ཐོས་པའི་རྐྱེན་ལས། རྨའི་ནང་སྨན་གྱི་རིག་བྱེད་ཀྱི་ཐོག་མ་ཨོཾ་ཨ་ཐ་ཞེས་བྱ་བ་ཐོན་པ་ལ་བརྟེན་
ནས་ཚེ་སྲུང་གི་རིག་བྱེད་དར་ཏེ། ནད་མེད་ཅིང་ཚེ་རིང་བའི་བཀྲ་ཤིས་དགེ་མཚན་བྱུང་ངོ་ཞེས་
གྲགས་ཀྱང་། ཨོ་ནི་ཕྱི་ནང་གྲུབ་མཐའ་ཐུན་མོང་དུ་སྤྱོད་པའི་བཀྲ་ཤིས་པའི་ཡི་གེ་ཞིག་ཏུ་སྣང༌།
གཉིས། གཞུང་དངོས་འཆད་པ།
༡ སྐྱེ་བ་བཞེས་པའི་ཆེ་བ་བརྗོད་པ།
ཕུན་སུམ་ཚོགས་པ་བྷང་ག་ལ་ཡི་ཡུལ་ཞེས་སོགས་ཤོ་ལོ་ཀ་གཅིག་བྱུང་། བྷང་ག་ལ་ཞེས་
པ་ནི་དེང་དུས་མིན་ཅ་ལ་རྒྱལ་ཁབ་དེ་ཡིན་ཞིང༌། དེ་དུས་མི་ཁྱིམ་འབུམ་ཕྲག་ཉེར་བདུན། ཁྲུས་
རྫིང་ཉིས་སྟོང་ལྔ་བརྒྱ། སྐྱེད་ཚལ་བདུན་བརྒྱ་ཉི་ཤུ། ཏཱ་ལའི་ལྗོན་པ་ལྔ་ཁྲི་ལྔ་སྟོང་། ར་བ་རིམ་པ་
བདུན། བར་ཟམ་སུམ་བརྒྱ་རེ་གསུམ། གསེར་གྱི་རྒྱལ་མཚན་ཉིས་ཁྲི་ལྔ་སྟོང་། འདོད་ཡོན་གྱི་ལོངས་
སྤྱོད་ཤིན་ཏུ་རྒྱས་པའི་གནས་ཕུན་སུམ་ཚོགས་པའོ། །དེ་འདྲའི་གནས་སུ་ཆོ་རིགས་ཏེ། ཁྲི་བརྒྱད་
སྟོང་བ་ལས། བྱང་ཆུབ་སེམས་དཔའ་སེམས་དཔའ་ཆེན་པོ་རྒྱལ་བོའི་རིགས་ཤིང་སཱ་ལ་ཆེན་
པོ་ལྟ་བུ་དང་། བྲམ་ཟེའི་རིགས་ཤིང་སཱ་ལ་ཆེན་པོ་ལྟ་བུ་དག་ཏུ་སྐྱེ་བ་སྟེ། དེ་ནི་བྱང་ཆུབ་སེམས་
དཔའ་སེམས་དཔའ་ཆེན་པོའི་ཆོ་རིགས་ཕུན་སུམ་ཚོགས་པ་ཡིན་ནོ་ཞེས་གསུངས་པས། རྒྱལ་རིགས་
· 10：



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
དང་བྲམ་ཟེའི་རིགས་ཆེན་པོའི་རྒྱུད་ལ་ཆོ་རིགས་སུ་གསུངས་པ་དང་། བཙུན་པ་ཚུལ་ཁྲིམས་རིན་
ཆེན་གྱིས་ཞང་བོའི་ཁུངས་དང་ལྡན་པའོ་ཞེས་གསུངས་པ་དང་། དུང་དཀར་བློ་བཟང་འཕྲིན་ལས་
མཆོག་གིས་ཆོ་འབྲང་ནི་ཨ་མའི་རྒྱུད་ནས་གྱེས་པའི་གཉེན་ཚན་དུ་གསུངས་པ་སོགས་བཞེད་ཚུལ་
མི་འདྲ་བ་གཉིས་མཆིས་ནའང༌། སྐབས་འདིར་སྔ་མ་འཐད་དེ། དེ་ལྟ་བུའི་རིགས་ཆེན་པོ་བཙུན་པ་
སྟེ། རྩ་བ་བཞི་སྟེ། མི་ཚངས་སྤྱོད། མ་བྱིན་ལེན། རྫུན། སྲོག་གཅོད་པ་ཉེས་སྤྱོད་གང་ཡང་མེད་པ་
ཟ་ཧོར་ཏེ། རྒྱ་གར་སྐད་དུ་ས་ཧོ་རར་བརྗོད་པ་ཡིན་ཞིང་། རིམ་གྱིས་ཟ་ཧོར་ཞེས་སྒྲ་ཟུར་ཆགས་
པར་གསུངས། བྷཾ་ག་ལ་སྤྱི་དང་ཟ་ཧོར་བྱེ་བྲག་ཏུ་བཤད་པ་དང༌། ལྡོག་སྟེ་བཤད་པ་གཉིས་ཡོད་
ཀྱང་བསྟོད་པ་འདིར་སྔ་མའི་ལུགས་ལྟར་རོ། །ཟ་ཧོར་རྒྱལ་བོའི་རིགས་སུ་གྱུར་བ་སྟེ། རྒྱ་ཆེར་རོལ་
བའི་མདོ་ལས། བྱང་ཆུབ་སེམས་དཔའ་སེམས་དཔའ་ཆེན་པོའི་རིགས་ཕུན་སུམ་ཚོགས་པ་གང་ཞེ་
ན། བྱང་ཆུབ་སེམས་དཔའ་ཆེན་པོ་རིགས་ཆེན་པོར་སྐྱེ་བ་སྟེ། འདི་ནི་བྱང་ཆུབ་སེམས་དཔའ་ཆེན་
པོའི་རིགས་ཕུན་སུམ་ཚོགས་པའོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་བརྒྱུད་ཕུན་
སུམ་ཚོགས་པ་གང་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྒྱལ་རིགས་ཆེ་ཞིང་མཐོ་
བ། འདི་བྱང་ཆུབ་སེམས་དཔའ་སེམས་དཔའ་ཆེན་པོའི་བརྒྱུད་ཕུན་སུམ་ཚོགས་པའོ། །དེ་ལ་བྱང་
ཆུབ་སེམས་དཔའ་སེམས་དཔའ་ཆེན་པོའི་རུས་ཕུན་སུམ་ཚོགས་པ་གང་ཞེ་ན། བྱང་ཆུབ་སེམས་
དཔའ་སེམས་དཔའ་གང་གི་རིགས་སུ་སྔོན་གྱི་བྱང་ཆུབ་སེམས་དཔའ་རྣམས་བྱུང་བར་གྱུར་བ་དེའི་
རིགས་སུ་སྐྱེ་བ་སྟེ། འདི་བྱང་ཆུབ་སེམས་དཔའ་ཆེན་པོའི་རུས་ཕུན་སུམ་ཚོགས་པའོ། །ཞེས་གསུངས་
པ་ལྟར། ཟ་ཧོར་རྒྱལ་བོའི་རིགས་སུ་ནཱ་ལེནྡྲའི་ཐམས་ཅད་ཡོད་པར་སྨྲ་བའི་སྡེ་བའི་མཁན་པོ་ཡེ་ཤེས་
སྙིང་བོ་ལས་རབ་ཏུ་བྱུང་ཞིང༌། མཚན་བོ་དྷི་ས་ཏྭཱ་རཀྵིཏ་སྟེ། བྱང་ཆུབ་སེམས་དཔའ་ཞི་བ་འཚོ་
ཞེས་བྱ་བ་འདི་ཉིད་ཀླུ་སྒྲུབ་ཞབས་ལ་གཏུགས་ཤིང་རྣལ་འབྱོར་སྤྱོད་པའི་དབུ་མ་རང་རྒྱུད་པའི་སྲོལ་
ཕྱེ། ལྕགས་རྟ་ལོར་བོད་དུ་གདན་དྲངས་པ་ལྟར་ཕེབས་ཤིང་། མཐར་བོད་དུ་སྐུ་མྱ་ངན་ལས་འདས་
པ་དེ་ཉིད་ཀྱིས་དགེ་བ་བཅུ་དང་རྟེན་འབྲེལ་ཡན་ལག་བཅུ་གཉིས། ཁམས་བཅོ་བརྒྱུད་བཅས་ཀྱི་
ཆོས་བཤད་ཅིང་། སོ་ཐར་གྱི་སྡོམ་རྒྱུན་ཐོག་མར་སྤེལ་བ་སོགས་བོད་ལ་བཀའ་དྲིན་ཤིན་ཏུ་ཆེ་བ་དེ་
ཉིད་ཀྱི་རྒྱུད་དུ། རྒྱལ་བོ་དགེ་བ་དཔལ་དང་ཡུམ་པད་མོའི་འོད་ཟེར་གཉིས་ཀྱི་སྲས་གསུམ་སྟེ། ཆེ་
• 11 ：



ཕ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བ་ལ་པད་མའི་སྙིང་བོ་ཞེས་བྱ། འདི་བས་རྒྱལ་སྲིད་བཟུང༌། བཙུན་མོ་ལྔ་ཁབ་ཏུ་བཞེས། སྲས་དགུ་
འཁྲུངས། ཆེ་བ་ལ་ཇོ་བོའི་ཚ་བོ་བསོད་ནམས་དཔལ་དྷཱ་ན་ཤྲཱི་མི་ཏྲ་རྟེན་དགེ་བསྙེན་ལ་པཎྜིཏ་མཁས་
པ་ཞིག་གོ །ཆུང་བ་དཔལ་གྱི་སྙིང་བོ་ནི་དགེ་སློང་བིརྱ་ཙནྡྲ་བྱ་བ་སྟེ། བོད་དུ་བྱོན་ཏེ་ངམ་ཤོད་ཀླུ་
དགོན་པར་སྐུ་གཤེགས། འབྲིང་བོ་ནི་ཇོ་བོ་སྟེ། མཚན་ཟླ་བའི་སྙིང་བོ་ཞེས་སུ་གྲགས་པ་ཆུ་ཕོ་རྟའི་
ལོར་༼ སྤྱི་ལོ༩༨༢༽འཁྲུངས་ཤིང་། རབ་བྱུང་དང་པོའི་གོང་གི་ལྕགས་འབྲུག་སྟེ། སྤྱི་ལོ༡༠༤༠ལོར་
རྒྱ་གར་ནས་བཏེགས་ཏེ། བལ་ཡུལ་བརྒྱུད་མངའ་རིས་སུ་ཕེབས། མངའ་རིས་སུ་ལོ་གསུམ་སྟེ། སྤྱི་
ལོ༡༠༤༠ནས༡༠༤༣བར་དང་། དགུང་ལོ༥༩ནས༦༢བར། སྙེ་ཐང་དུ་ལོ་དགུ དབུས་གཙང་གཞན་དུ་ལོ་
ལྔ་སྟེ། ཁྱོན་བསྡོམས་བོད་དུ་ལོ་བཅུ་བཞི་བཞུགས། རབ་བྱུང་དང་པོའི་ཤིང་རྟ་སྟེ། སྤྱི་ལོ༡༠༥༤ལོར་
དགུང་ལོ་དོན་གསུམ་བཞེས་པའི་སྟོན་ཟླ་འབྲིང་བ་སྟེ་ཟླ་བརྒྱད་པའི་ཚེས་བཅོ་བརྒྱད་ཉིན་སྙེ་ཐང་དུ་
སྐུ་གཤེགས། དམ་པ་འདི་ཉིད་དགུང་ལོ་ཉི་ཤུ་རྩ་དྲུག་པ་སྟེ། སྤྱི་ལོ༡༠༠༧ལོར་གནས་བརྟན་འདུལ་བ་
འཛིན་པ་ཆེན་པོ་ཤཱི་ལ་རཀྵིཏ་བྱ་བ་ཏིང་ངེ་འཛིན་བརྙེས་པ་ཞིག་ལ་མཁན་པོ་ཞུས་ནས། རབ་ཏུ་བྱུང་
བའི་མཚན་ལ་ཌི་བི་ཀ་ར་སྟེ། དཔལ་མར་མེ་མཛད་གྲགས་པ་དེ་ཉིད་ཀྱི་ཞབས་ལ་གསོལ་བ་འདེབས་
པའོ། །ཞེས་པའོ། །
༢ ཁབ་ན་བཞུགས་པའི་ཆེ་བ་བརྗོད་པ།
ཡབ་དང་ཡུམ་ལ་སྲི་ཞུ་མཁས་ཤིང་གུས་ཞེས་སོགས་ཤོ་ལོ་ཀ་གཅིག་བྱུང་། རྣམ་ཐར་ལས་ཀྱང་
ཕ་མར་བཀུར་ཞིང་ཞེ་སས་མཆོད་པ་ཞེས་གསུངས་པས། ཇོ་བོ་ཆེན་པོ་ནི་ཆུང་དུས་ནས་ཡབ་དང་
ཡུམ་ལ་སྲི་ཞུའམ་ཞབས་ཕྱི་མཛད་པ་མཁས་པ་དང་བྱང་བ། གོམས་ཤིང་གུས་པ་ལྷུར་ལེན་པའོ། །ཇོ་
བོ་ཉིད་ཀྱི་ཞལ་ནས། ང་གཟུགས་མཛེས་པས་བླ་མ་ཀུན་གྱིས་ཐུགས་ལ་བཏགས་གསུངས་པ་
ལྟར། གཟུགས་མཛེས་ཤིང་ཀུན་གྱིས་གཟིགས་པ་ཙམ་གྱིས་ཡིད་དུ་འོང་བ། རྣམ་པར་དཔྱོད་པའི་
ཆོས་ལ་ཤེས་རབ་དང་ལྡན་པ་ཆོས་པ་མཐོང་ན་རྒྱུང་ནས་བསུ་བ་དང༌། འཁོར་ལ་བལྟ་ཞིང་སྙིང་རྗེས་
སྐྱོང་བ་དང་། འཇིག་རྟེན་མགོན་མེད་སྐྱོང་བ་ལ་སོགས་ཀུན་ལ་སྙིང་བརྩེར་ལྡན་པ་དང༌། དུལ་བ་
དང་ཚུལ་ཁྲིམས་དང་ལྡན་ཞིང་རང་རྒྱུད་རྒོད་བག་ཅན་མ་ཡིན་པར་འཇམ་པ། ཞི་བ་སྟེ་སེམས་ནང་
དུ་ཞི་བར་གནས་པ། འགྲོ་དོན་ལ་ཐབས་ལ་མཁས་ཤིང་། སྙིང་སྟོབས་ཆེ་བའི་དཔལ་མར་མེ་མཛད་
： 12 .



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
པའི་ཞབས་ལ་གསོལ་བ་འདེབས་ཞེས་པའོ། །
༣ མཁྱེན་པ་རྒྱས་པའི་ཆེ་བ་བརྗོད་པ།
འཇིག་རྟེན་ལུགས་ཀྱི་བསྟན་བཅོས་ཐམས་ཅད་དང་ཞེས་སོགས་ཤོ་ལོ་ཀ་གཅིག་བྱུང་། འཇིག་
རྟེན་ཡ་རབས་ཀྱི་ལུགས་སྲོལ་དང་སྲིད་དབང་བཟུང་ཐབས་ཀྱི་བསླབ་བྱ་སྟོན་པའི་འཇིག་རྟེན་ལུགས་
ཀྱི་བསྟན་བཅོས་ཐམས་ཅད་དེ། སློབ་དཔོན་ཀླུ་སྒྲུབ་ཀྱིས་མཛད་པའི་ལུགས་ཀྱི་བསྟན་བཅོས་ཤེས་
རབ་སྡོང་བུ། སྐྱེ་བོ་གསོ་ཐིགས་དང་། མ་སུ་རཀྵས་བརྩམས་པའི་ལུགས་ཀྱི་བསྟན་བཅོས་དང་། བྲམ་
ཟེ་ཙ་ན་ཀས་བརྩམས་པ་དང༌། རྒྱལ་བོ་ཙ་ན་ཀས་མཛད་པའི་ཙ་ན་ཀའི་བསྟན་བཅོས། བྲམ་ཟེ་
མཆོག་སྲེད་ཀྱིས་མཛད་པའི་ཚིགས་བཅད་བརྒྱ་བ་སོགས་དང༌། ཇོ་བོ་ཉིད་ཀྱི་ཞལ་ནས་ཁྱེད་བོད་ལ་
བཟོའི་བསྟན་བཅོས་མེད་པས། བཟོ་ཚད་གཅིག་ཏུ་མི་འོང་བ་ཡིན། ངེད་རྒྱ་གར་ན་བཟོ་ཐམས་ཅད་
ལ་བསྟན་བཅོས་ཡོད་པས་ཚད་གཅིག་ལ་འཕྱུགས་མེད་པ་ཡིན་གསུངས་པ་དེ་ལྟ་བུའི་བཟོའི་བསྟན་
བཅོས་མང་བོའི་ལུགས་ལྟར། དྲ་བ། དྲུབ་པ། ལུགས་སུ་བླུག་པ། རིས་སུ་བྲི་བ་ལ་སོགས་དང༌། བདེ་
བར་གཤེགས་པས་གསུངས་པའི་སྨན་དཔྱད་གཞན་ལ་ཕན་པའི་མདོ་དང་རེག་པ་ཙའི་མདོ། འཚོ་བ་
ཟས་ཀྱི་མདོ་དང་དྲང་སྲོང་ལེགས་ཐོབ་ཀྱིས་མཛད་པའི་སྨན་ཡིག་ལེགས་ཐོབ་དང༌། སློབ་དཔོན་ཀླུ་
སྒྲུབ་ཀྱིས་མཛད་པའི་ཡན་ལག་བཞི་བ། རྟ་དབྱངས་ཀྱིས་ཡན་ལག་བརྒྱད་པ་སོགས་གསོ་བ་རིག་པའི་
གཞུང་རྣམས་དགུང་ལོ་བཅུ་བཞེས་པའི་༼སྤྱི་ལོ༩༩༡༽བར་ཕུལ་དུ་སྐྱོལ་བ་མཁྱེན་ཞིང་། དེ་ནས་
དགུང་ལོ་ཉི་ཤུ་རྩ་གཅིག་བཞེས་པའི་༼སྤྱི་ལོ༡༠༠༢༽བར་སྒྱུ་རྩལ་དྲུག་ཅུ་རེ་བཞི་སྟེ། བཟོ་བོ་སོགས་
སུམ་ཅུ། རོལ་མོའི་བྱེ་བྲག་བཅོ་བརྒྱད། གླུ་དབྱངས་རིགས་བདུན། གར་གྱི་ཆ་བྱད་དགུ་དང་བཅས་
པ་སྒྱུ་མའི་རྩལ་སྣ་ཚོགས་དང་། རིག་བྱེད་དེ་སྐབས་འདིར་ཕྱི་རིག་པ་ལ་གོ་ཞིང་། ཕྱི་རོལ་མུ་སྟེགས་
པའི་ཆོས་ཡིན་ཏེ། རིག་བྱེད་པ། གྲངས་ཅན་པ། བྱེ་བྲོག་པ། སྤྱོད་པ་བ་ཞེས་བྱ་བ་རྩ་བའི་སྡེ་བཞི་ལ་
བརྟེན་པའི་གཞུང་མང་བོ་ཇོ་བོས་མཁྱེན་ཏེ། ཁྱབ་འཇུག་གིས་བྱས་པའི་གཞུང་མང་བོ་དང་། དབང་
ཕྱུག་ཆེན་པོས་བྱས་པའི་གཞུང་མང་བོ་དང༌། དྲང་སྲོང་ཆེན་པོ་སེར་སྐྱས་བྱས་པའི་གྲངས་བདུན་ཅུ་
ལ་སོགས་པ་ཕྱི་རོལ་བའི་བསྟན་བཅོས་མང་བོ་དང༌། རྣལ་འབྱོར་སྙིང་བོ་ལ་སོགས་པ་ཕྱི་རོལ་བའི་
གསང་སྔགས་མང་བོ་ཀུན་ལ་མཁས་ཤིང་མཁྱེན་པ་རྒྱས་པ་སྟེ། རབ་ཏུ་རྟོགས་པར་གྱུར་བའི་མར་མེ་
•
3:



༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
མཛད་པའི་ཞབས་ལ་གསོལ་བ་འདེབས་པའོ། །
༤ ཐར་བར་གཤེགས་པའི་ཆེ་བ་བརྗོད་པ།
(༡) ཁྱིམ་ནས་ཁྱིམ་མེད་པར་རབ་ཏུ་བྱུང་བ།
འདོད་པའི་ཡོན་ཏན་རྣམས་ལ་མ་ཆགས་ཤིང་ཞེས་སོགས་ཤོ་ལོ་ཀ་གཅིག་བྱུང་། དགུང་ལོ་ཉེར་
དྲུག་སྟེ། སྤྱི་ལོ༡༠༠༧ལོར། འདོད་པའི་ཡོན་ཏན་ལྔ་ལ་མ་ཆགས་ཤིང་། རྒྱལ་སྲིད་འབྱོར་བ་ཕུན་སུམ་
ཚོགས་པ་མང་བོ་སྤངས་ནས་ནི། རྩ་བའི་སྡེ་བ་བཞི་སྟེ། སྒྲ་གཅན་འཛིན་ལས་བརྒྱུད་པའི་ཐམས་ཅད་
ཡོད་པར་སྨྲ་བའི་སྡེ། ཀཏྱ་ཡ་ན་ནས་བརྒྱུད་པའི་གནས་བརྟན་པའི་སྡེ། ཉེ་བར་འཁོར་ནས་བརྒྱུད་
པའི་མང་བོས་བཀུར་བའི་སྡེ། དགྲ་བཅོམ་པ་འོད་སྲུངས་ཆེན་པོ་ལས་བརྒྱུད་པའི་ཕལ་ཆེན་སྡེ་བཅས་
ལས་ཕྱི་མ་དགེ་འདུན་ཕལ་ཆེན་སྡེ་ལས་རབ་ཏུ་བྱུང་སྟེ། མཁན་པོ་ཉན་ཐོས་འོད་སྲུངས་ཆེན་པོ། གྲྭ་
རྟགས་ནི་དུང་དཀར། སོ་ཐར་གྱི་མདོ་འདོན་སྐབས་པྲ་ཀྲི་ཏའམ་ཐ་མལ་མའི་སྐད་དུ་འདོན་པ། ཟས་
སྣོད་ཀྱི་ནང་དུ་ཟས་བླུགས་ཏེ་རང་གི་མདུན་དུ་བཞག་པ་ཙམ་གྱིས་བྱིན་ལེན་ཆགས་པ། དགེ་སློང་
དང་དགེ་ཚུལ་ཁང་བ་གཅིག་གམ་གནས་ཁང་གཅིག་གི་ནང་ཉལ་དགོས་ཚེ་བར་དུ་ཡོལ་བས་
བཅད་ན། ནུབ་ལྷག་བསྲུང་བའི་གོ་ཆོད་པ་བཅས་སུ་ཁས་ལེན། འདི་ལའང་ནང་གསེས་སྡེ་བ་མི་
འདྲ་བ་ལྔ་སྟེ། (1)ཤར་གྱི་རི་བོ་བ། (2)ནུབ་ཀྱི་རི་བོ་བ། (3)གངས་ཀྱི་རི་བོ་བ། 4)འཇིག་རྟེན་ལས་
འདས་པར་སྨྲ་བའི་སྡེ། (ིརྟག་པར་སྨྲ་བའི་སྡེ་བཅས་སོ། །ཇོ་བོ་ཆེན་པོ་ནི། བྱང་ཆུབ་ཆེན་པོ་བརྙེས་
པའི་གནས་དཔལ་རྡོ་རྗེ་གདན་མ་ཏི་བྷི་ཧ་རིའི་གཙུག་ལག་ཁང་དུ་དགེ་འདུན་ཕལ་ཆེན་སྡེ་བ། དེའི་
ནང་ནས་འཇིག་རྟེན་ལས་འདས་པར་སྨྲ་བའི་སྡེ་བ་ཤཱི་ལ་རཀྵིཏ་སྟེ། ཚུལ་ཁྲིམས་སྲུང་ཞེས་བྱ་བ་ལ་
དགུང་ལོ་ཉེར་དྲུག་བཞེས་པའི་དུས་མཁན་པོ་ཞུས་ནས། རབ་ཏུ་བྱུང་བའི་མཚན་ཌི་པཾ་ཀ་ར་ཤྲཱི་ཛྙཱ་ན་
ཞེས་བྱ་བར་བཏགས། ཕྱིས་སུ་ཕལ་ཆེན་སྡེ་བའི་དགེ་སློང་མཛད་པའི་དཔལ་ལྡན་ཨ་ཏི་ཤ་ལ་གསོལ་
བ་འདེབས་པའོ་ཞེས་པའོ། །
(༢) བཅས་པའི་མཚམས་ལས་མི་འདའ་བ། །
འདུལ་བའི་སྡེ་སྣོད་སྡེ་བཞི་ལས་གསུངས་པའི་ཞེས་སོགས་ཤོ་ལོ་ཀ་གཅིག་བྱུང༌། སྤྱིར་སངས་
རྒྱས་ཀྱི་གསུང་ལ་བརྗོད་བྱའི་སྒོ་ནས་དབྱེ་ན་བདེན་གཉིས་སམ་དྲང་ངེས། རྗོད་བྱེད་ཀྱི་སྒོ་ནས་
• 14་



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
དབྱེ་ན། གསུང་རབ་ཡན་ལག་བཅུ་གཉིས། གཉེན་པོའི་སྒོ་ནས་དབྱེ་ན་སྡེ་སྣོད་གསུམ་སོགས་ཡོད་
པས། འདུལ་བའི་སྡེ་སྣོད་ནི་གཉེན་པོའི་སྒོ་ནས་དབྱེ་བའི་སྡེ་སྣོད་གསུམ་གྱི་ཡ་གྱལ་ཡིན་ཞིང་། འདུལ་
བའི་སྡེ་སྣོད་སྟོན་པའི་སྡེ་བཞི་སྟེ། ལུང་རྣམ་འབྱེད་དང༌། ལུང་གཞི། ཕྲན་ཚེགས། གཞུང་དམ་པ་
བཅས་སྟོན་པ་བཅོམ་ལྡན་འདས་ཀྱིས་གསུངས་པའི་བཀའ་འགྱུར་དུ་བཞུགས་པའི་པོད་བཅུ་
གསུམ་གྱི་བདག་ཉིད་ཅན་དེ་དག་ལས་གསུངས་པའི་བདེ་བར་གཤེགས་པའི་བསླབ་པ་གསུམ་
སྟེ། སྡོམ་པ་གསུམ་གྱི་བཅས་པ་ལ་ཉེས་བྱས་ཀྱི་སྐྱོན་ཅུང་ཟད་ཙམ་གྱིས་ཀྱང་མ་གོས་པར་རྣམ་
པར་དག་པ་དང༌། སྡེ་བ་བཞི་ག་མཐའ་དག་གི་ཐུན་མོང་བ་དགྲ་བཅོམ་པ་ཉེར་སྦས་ཀྱིས་མཛད་
པའི་བམ་པོ་བརྒྱད་བརྒྱ་ཡོད་པ་བྱེ་བྲག་བཤད་མཚོ་ཆེན་མོ་དེ་བླ་མ་དྷརྨརཀྵིཏའི་ཆོས་སྲུང་ལ་
ཨོཏནྟཔུརི་སྟེ། མཚོ་སྦས་གྲོང་ཞེས་པར་ལོ་བཅུ་གཉིས་སུ་གསན་པ་ལྟར། འདུལ་བ་ལ་ཆེས་ཆེར་
གཙིགས་སུ་འཛིན་པས་ཇོ་བོ་རང་ཉིད་ཀྱིས་ང་ལ་སོ་ཐར་གྱི་སྡོམ་པ་ལ་ཉེས་བྱས་ཡེ་མ་གོས་བྱར་
གཏུབ། བྱང་སྡོམ་ལ་ཉེས་བྱས་སྣ་རེ་ཙམ་འོང་། འོན་ཀྱང་། དེ་མ་ཐག་བཤགས་ཏེ་ལྟུང་བ་དང་ཞག་
ཏུ་འགྲོགས་མ་མྱོང་གསུངས་ཤིང་། སྐབས་འདིའི་བྱང་སྡོམ་ལ་ཚུལ་ཁྲིམས་གསུམ་དང་ལྡན་དགོས་
ཏེ། དགེ་བ་ཆོས་སྡུད་ཀྱི་ཚུལ་ཁྲིམས་དང་། སེམས་ཅན་དོན་བྱེད་ཀྱི་ཚུལ་ཁྲིམས། ཉེས་སྤྱོད་སྡོམ་
པའི་ཚུལ་ཁྲིམས་གསུམ་དང་ལྡན་དགོས་པའི་ཕྱིར་ཏེ། སྨོན་འཇུག་གང་གི་སྒོ་ནས་སེམས་བསྐྱེད་ཀྱང་
ཚུལ་ཁྲིམས་གསུམ་ལ་མ་བསླབ་ན་རང་གི་ཁས་བླང་བའི་ཆོ་ག་དང་འགལ་བའི་ཕྱིར་ཏེ། སྨོན་སེམས་
བསྐྱེད་ཚེ་ཡང་སྔོན་གྱི་དེ་བཞིན་གཤེགས་པ་དང་བྱང་སེམས་ས་ཆེན་པོ་ལ་གནས་པ་དག་གིས་སེམས་
བསྐྱེད་པ་དེ་བཞིན་དུ་བདག་གིས་ཀྱང་སེམས་བསྐྱེད་པར་ཁས་བླངས་ལ། སངས་རྒྱས་དང་བྱང་
སེམས་དེ་དག་གིས་དགེ་བ་ཀུན་སྒྲུབ་པ་དང་སེམས་ཅན་ཐམས་ཅད་ཀྱི་དོན་བྱེད་པ་དང་ཉེས་སྤྱོད་
ཐམས་ཅད་སྤོངས་པར་ཁས་བླང་བའི་ཕྱིར་ཏེ། རང་གཞན་གཉིས་ཀས་སྐྱོན་ཀུན་ཟད་དང་ཚོགས་
ཀུན་རྫོགས་པའི་སངས་རྒྱས་འཐོབ་པར་འདོད་ཅིང་སྨོན་ལམ་ཞལ་གྱིས་བཞེས་པའི་ཕྱིར་རོ། །དེ་
བཞིན་ཚུལ་ཁྲིམས་རྣམ་པར་དག་པའི་ཇོ་བོ་ཨ་ཏི་ཤ་ལ་གསོལ་བ་འདེབས་པའོ་ཞེས་པའོ། །
(༣) བླ་མ་མང་དུ་བསྟེན་པ།
ཡོངས་སུ་འཛིན་པའི་མཁས་པ་མང་བསྟེན་ཅིང་ཞེས་སོགས་ཤོ་ལོ་ཀ་གཅིག་བྱུང་། རང་གིས་
· 15:



བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གཙུག་ཏུ་བསྟེན་པ་ནས་མཐར་སངས་རྒྱས་ཀྱི་གོ་འཕང་འཐོབ་པའི་བར་ཡོངས་སུ་འཛིན་པའི་མཁས་
པ་མང་དུ་བསྟེན་པ་སྟེ། ལྟ་བ་ལུང་སྟོན་པའི་བླ་མ་ནཱ་རོ་བ། བརྟུལ་ཞུགས་ཀྱིས་བྱིན་གྱིས་རློབ་པའི་
བླ་མ་ཌོམ་བཱི་བ། ལས་ཚོགས་ཀྱི་བྱིན་རླབས་སྟེར་བའི་བླ་མ་བྷ་ལང་ཨ་ཙརྱ། རྫུ་འཕྲུལ་གྱི་བྱིན་རླབས་
སྟེར་བའི་བླ་མ་པཎྜིཏ་མ་ཏྲ་ཆེན་པོ། ཕག་མོ་བྱིན་རླབས་སྟེར་བའི་བླ་མ་བྷུ་ཏ་ཀོ་ཊི་བ། ཀླུ་སྒྲུབ་ཀྱི་
གདམས་པ་སྟེར་བའི་བླ་མ་ཤེས་རབ་བཟང་བོ། ཚིག་དོན་རྒྱས་པར་བྱེད་པའི་བླ་མ་ཤཱནྟི་བ། ཁྱོད་
པར་དུ་བསྟན་པའི་སྒོ་འབྱེད་བློ་སྦྱོང་བའི་རིམ་པ་སྟེར་བའི་བླ་མ་གསེར་གླིང་བ་སོགས་སྤྱིར་བླ་མ་ལྔ་
བཅུ་བསྟེན་པར་གྲགས་ལ། སྔགས་དང་ཕ་རོལ་ཏུ་ཕྱིན་པའི་གདམས་པ་གསན་པའི་བླ་མ་བདུན་ཅུ་
རྩ་གཉིས་ལྷག་བསྟེན་ཅིང་། འཕགས་པ་འཇམ་དཔལ་གྱིས་མཛད་པའི་སྒྲའི་བསྟན་བཅོས་
དང༌། ལྷ་རྟག་ཏུ་ཞི་བས་མཛད་པ་དང༌། ལྷའི་དབང་བོ་བརྒྱ་བྱིན་གྱིས་མཛད་པའི་ཨིནྡྲ་བྱཱ་ཀ་ར་
ན་དང་། ཙནྡྲ་གོ་མིས་མཛད་པའི་ཙནྡྲ་བྱཱ་ཀ་ར་ན་སོགས་སྒྲ་གཞུང་དང་། སློབ་དཔོན་ཕྱོགས་གླང་
གི་ཚད་མ་ཀུན་བཏུས་དང་སློབ་དཔོན་ཆོས་གྲགས་ཀྱི་ཚད་མ་སྡེ་བདུན། སློབ་དཔོན་ཞི་བ་འཚོས་
མཛད་པའི་ཚད་མ་སོགས་ཚད་མའི་གཞུང་མང་བོ་དང༌། མན་ངག་ནི་མདོའི་དོན་བདེ་བླག་ཏུ་
རྟོགས་པར་བྱེད་པའོ་ཞེས་གསུངས་པ་ལྟར། བཤད་བྱའི་དོན་བདེ་བླག་ཏུ་རྟོགས་པར་བྱེད་པའི་
གཞུང་ཀུན་ལ་མཁས་ཤིང་མཁྱེན་པ་རྒྱས་པའི་དཔལ་ལྡན་ནམ་ཡོན་ཏན་གྱིས་ཕྱུག་པའི་ཨ་ཏི་ཤ་ཆེན་
པོ་ལ་གསོལ་བ་འདེབས་པའོ་ཞེས་པའོ། །
(༤) བྱང་ཆུབ་སེམས་ཀྱི་གདམས་པ་འཚོལ་བ།
གསེར་གླིང་རྒྱལ་བོ་ས་སྐྱོང་བླ་མ་ལས་ཞེས་སོགས་ཤོ་ལོ་ཀ་གཅིག་བྱུང་། གསེར་གླིང་ནི་དེང་
སང་ཉིན་རྡུ་ཉི་ཞི་ཡའི་གླིང་ཕྲན་སི་མིན་ཏ་ར་ཟེར་བ་ལ་ལེགས་སྦྱར་སྐད་དུ་སུ་ཝན་དི་བ་ཞེས་པ་
འདི་ཟུར་ཆག་པ་ཡིན་ལ། མཁས་དབང་དགེ་ཆོས་ཀྱིས་སིངྒ་ལར་ངོས་འཛིན་པར་གསུངས་པས་
བརྟག ཇོ་བོ་ཆེན་པོས་གསེར་གླིང་རྒྱལ་བོ་ཆོས་ཀྱི་གྲགས་པ་དང་ཡབ་ས་སྐྱོང་རྒྱལ་བོ་ལས་བློ་སྦྱོང་
གི་གདམས་པ་གསན་པའི་ཕྱིར་དུ་དེར་ཕེབས། བྱང་ཆུབ་སེམས་ཀྱི་གདམས་པ་རྒྱུ་འབྲས་མན་ངག་
བདུན་ཡིན་པས། དེ་འཆད་ཉན་ལ་དེ་འདྲའི་དུས་ཡུན་མི་དགོས་ཀྱང་རྩོལ་མེད་ཀྱི་མྱོང་བ་ཐོན་རག་
བར་དུ་ཇོ་བོ་ལོ་བཅུ་གཉིས་སོང་གསུངས། གསེར་གླིང་དུ་ཕེབས་ནས་མཇལ་དུས་གསེར་གླིང་བ་
16 •



ཇོ་བོ་རྗེ་བསྟོད་པ་སུམཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
ཆེན་པོས་ཇོ་བོའི་དབུ་ལ་ཕྱག་བཞག་ནས་ཤིས་པ་མང་པོ་བརྗོད་དེ། བྱམས་སྙིང་རྗེ་བྱང་ཆུབ་ཀྱི་
སེམས་ལ་སློབ་ནུས་སམ་དང༌། འདིར་ལོ་བཅུ་གཉིས་ཁོམ་མམ་ཞེས་གསུངས་ཤིང་། ཇོ་བོས་ཀྱང་
ཞལ་གྱིས་བཞེས་ བསྟན་པའི་བདག་པོར་བྱིན་གྱིས་བརླབ་པའི་རྟེན་འབྲེལ་དུ་སྟོན་པའི་སྐུ་གཅིག་
གནང༌། དེ་ནས་ལོ་བཅུ་གཉིས་སུ་དབུ་སྔས་སྦྲེལ་ནས་ཐེག་པ་ཆེན་པོའི་ཆོས་མ་ལུས་པ་གསན་
ཞིང༌། ཁྱད་པར་དུ་ཕར་ཕྱིན་ལམ་རིམ་དང་བསླབ་བཏུས་དང་སྤྱོད་འཇུག་གི་གདམས་པ་ཐུན་མོང་
མ་ཡིན་པ་དང༌། བདག་གཞན་བརྗེ་བའི་གདམས་པ་གསན་ཞིང་བསྒོམ་པས་ཐུགས་རྒྱུད་ལ་ཇི་ལྟ་
བ་བཞིན་དུ་འཁྲུངས་ཏེ། བསྟོད་པ་ལས། རང་དོན་ཡལ་བར་དོར་ནས་གཞན་གྱི་དོན། །ལྷུར་མཛད་
དེ་ནི་བདག་གི་བླ་མ་ལགས། །ཞེས་གསུངས་པ་ལྟར། བདག་པས་གཞན་གཅེས་པ་བརྒྱད་སྟོང་བ་
དང༌། སྤྱོད་འཇུག་བསླབ་བཏུས་ནས་བཤད་པའི་བྱང་ཆུབ་ཀྱི་སེམས་སྐྱེ་དགུ་ཐམས་ཅད་ཀྱི་རྟེན་གཞི་
ས་ལྟ་བུ། ཉེས་སྤྱོད་ཐམས་ཅད་སྲེག་པ་བསྐལ་བའི་མེ་ལྟ་བུ། འདོད་པ་ཐམས་ཅད་སྒྲུབ་པ་རིན་པོ་
ཆེ་དབང་གི་རྒྱལ་བོ་ཟླ་མེད་པ་དེ་ཐུགས་ལ་འཁྲུངས་ཤིང༌། སྨོན་སེམས་སེམས་ཅན་གྱི་དོན་དུ་འགྲོ་
འདོད་པ་ལྟ་བུའི་བསམ་པས་དྲངས་ཏེ། འཇུག་སེམས་སེམས་ཅན་ཐམས་ཅད་ཀྱི་དོན་དུ་ཕྱིན་དྲུག་
སོགས་ཀྱིས་འགྲོ་བ་གང་ལ་གང་འདུལ་གྱིས་སྤྱོད་ཅིང་འགྲོ་བའི་བྱ་བ་ལྟ་བུའི་རྒྱལ་སྲས་ཀྱི་སྤྱོད་པ་ལ་
ཞུགས་ཤིང་། སེམས་དེས་ཀུན་ནས་བསླངས་པ་གཞུང་ཤིང་ལྟ་བུས་འཇུག་སེམས་ཀྱི་སྤྱོད་པ་གཞན་
གྱིས་དཔག་དཀའ་ཞིང༌། བློར་མི་ཤོང་བའི་རླབས་ཆེ་བ་ལ་སླེབ་པར་ཁས་བླངས་པའི་རྗེས་སུ་འགྲོ་
བའམ་སྤྱོད་པའི་བསླབ་པར་སློབ་པའི་སྤྱོད་པ་བཟང་བོས་རྒྱལ་སྲས་ཀྱི་བཅས་པ་བསླབ་བཏུས་ལྟར་
དུ་འདའ་བར་མི་བྱེད་པར་བསྲུང་བར་མཛད་པ་ཡིན་ནོ། །བླ་མ་དེ་ཉིད་ལས་བདུད་རྩིའི་སྨན་ལྟ་བུ་
བྱང་ཆུབ་སེམས་རིན་པོ་ཆེ་རྒྱུད་ལ་འཁྲུངས་ནས་འགྲོ་བ་ཀུན་ལ་ཕན་པར་མཛད་པའི་དཔལ་ལྡན་ཨ་
ཏི་ཤ་ལ་གསོལ་བ་འདེབས་པའོ་ཞེས་པའོ། །
༥ བསྟན་འགྲོའི་དོན་འཕྲིན་ལས་ཇི་ལྟར་བསྐྱངས་པ་ལ་བསྟོད་པ།
(༡) རྒྱ་གར་དུ་ཇི་ལྟར་མཛད་པ།
ཀ གཞན་དོན་མཛད་པ།
སེམས་ཅན་ཕོངས་ཤིང་ཤིན་ཏུ་སྡུག་བསྔལ་བ་ཞེས་སོགས་ཤོ་ལོ་ཀ་གཅིག་བྱུང་། སེམས་ཅན་ཏེ་
• 17，



ཉེ་བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྒྲིབ་པ་དང་བཅས་པའི་སེམས་ཅན་ཕོངས་པའམ་སྡུག་བསྔལ་གྱིས་མནར་ཞིང་། ཤིན་ཏུ་སྡུག་བསྔལ་
བའི་འགྲོ་བ་རབ་ཏུ་མང་བོ་ལ་སྙིང་ནས་སམ་བྱང་ཆུབ་སེམས་ཀྱིས་བརྩེ་བ་སྟེ། ཇོ་བོ་ཆེན་པོ་ནི་རྒྱུ་
འབྲས་མན་ངག་བདུན་ཏེ། མར་ཤེས་པ། དྲིན་དྲན་པ། དྲིན་གཟོ་བ། བྱམས་པ། སྙིང་རྗེ། ལྷག་བསམ་
དང་སེམས་བསྐྱེད་བཅས་ཀྱི་སྒོ་ནས་སྒོམ་པ་ཡིན་ནོ། །འོ་ན་ཐོག་མར་མར་ཤེས་པ་ནས་སྒོམ་དགོས་
པ་ཅི་ཡིན་ཞེ་ན། སེམས་མགུར་ལས། དགྲ་གཉེན་རིས་མེད་ཀྱི་འགྲོ་བ་ཀུན། །དྲིན་ཅན་ཨ་མ་རུ་མ་
གྱུར་མེད། །དེ་རྒྱུ་མཚན་གང་གིས་འཐད་ཅེ་ན། །སྐྱེ་བའི་ཡ་མཐའ་ལ་ཐོག་མ་མེད། །ཅེས་གསུངས་པ་
ལྟར། རང་གི་སྐྱེ་བ་ལ་མཐའ་མེད་པའི་རིགས་པས། མ་ལའང་མཐའ་མེད་པར་འགྲུབ་ཅིང་། དེ་གྲུབ་
པས་སེམས་ཅན་ཐམས་ཅད་དྲིན་ཅན་གྱི་ཨ་མ་ཡིན་པར་འགྲུབ་པ་སྟེ། སེམས་ཅན་འདིས་ཕ་མ་བྱས་
མ་མྱོང་བྱ་བ་གཅིག་ཀྱང་མེད་པར་འགྲུབ་པའི་ཕྱིར་རོ། །རིགས་པ་དེ་ལ་བརྟེན་ནས་བསྒོམ་དགོས་
པས་ཐོག་མར་བཞག་པའོ། །དེ་ནས་རྒྱུ་འབྲས་ཀྱི་རིམ་པ་བསྟན། ཇོ་བོ་ཨ་ཏི་ཤ་ནི་རྒྱུ་འབྲས་མན་ངག་
བདུན་ལ་མྱོང་བ་ཐོན་ཞིང་། ཉམས་སུ་བསྟར་བའི་སྐྱེས་བུ་ཆེན་པོ་ཡིན་པས། འཇིག་རྟེན་ལྷ་དང་ལྷ་
མིན་བཅས་པ་སྟེ། རྒྱལ་བོ་ཀརྣས་དགེ་སློང་བཞི་དང་དགེ་བསྙེན་གཅིག་བཅས་བཀྲོངས་ཤིང་ནོར་
འཕྲོགས་པ་རྒྱལ་བོ་ནེ་ཡ་པ་ལས་དམག་དྲངས་ཤིང་གཡུལ་འཐབ་པ་ལ། སེམས་ཅན་ཕོངས་ཤིང་སྡུག་
བསྔལ་བ་མང་བོ་ལ་གཟིགས་ཏེ་བྱམས་སྙིང་རྗེ་བྱང་ཆུབ་ཀྱི་སེམས་བསྒོམས་ནས། ཐུགས་བརྩེ་བ་
ཆེན་པོས་དེ་དག་གསོད་ལ་ཐུག་པ་རྣམས་བསྐྱབས་ཏེ་བཏང་། འཇིག་རྟེན་སྲིད་སྐྱོང་གི་ལྷ་དེ་གཉིས་
བསྡུམས་པ་མཛད་དེ་མཛའ་བར་གྱུར་བས་ན། རྒྱལ་བོ་དང་ལྷ་མིན་པའི་ཉམ་ཐག་སེམས་ཅན་མང་
བོ་བཅས་པ་ཡི་སྡུག་བསྔལ་སྐྱོབ་པར་བྱེད་པའི་ཡབ་གཅིག་པུ་བྱོན་པའི་ཕན་མཛད་ཁྱོད་ལ་སྒོ་གསུམ་
གུས་པས་ཕྱག་བགྱིད་ཅིང་སྙིང་ནས་གསོལ་བ་འདེབས་པའོ་ཞེས་པའོ། །
ཁ སྒྲུབ་པ་མཛད་པ།
གྲུབ་པ་བརྙེས་པའི་བླ་མ་དམ་པ་ལས་ཞེས་སོགས་ཤོ་ལོ་ཀ་གཅིག་བྱུང༌། མཆོག་ཐུན་གྱི་གྲུབ་པ་
བརྙེས་ཤིང་། བཀའ་མདོ་རྒྱུད་ཀྱི་གཞུང་གི་གདམས་པའི་བདག་པོ་གྱུར་བ་གསེར་གླིང་བ། ཨཝཏི་
དང་ཀམལརཀྵིཏ། རཱ་ཧུ་ལ་སོགས་བླ་མ་དུ་མའི་ཞལ་དང་། བར་སྣང་སྤྲུལ་བའི་གང་ཟག་མང་
བོའི་གསུང་དང༌། རྨི་ལམ་དང་དངོས་སུ་རྗེ་བཙུན་སྒྲོལ་མ་ལ་སོགས་ཡི་དམ་གྱི་ལྷའི་མངོན་རྟོགས་
་
་



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
ཏེ། མཁྱེན་པས་འབྱུང་འགྱུར་བསྟན་པ་དང་སེམས་ཅན་གྱི་དོན་ལུང་དུ་བསྟན་ནས་ད་དུང་བྱང་ཆུབ་
སེམས་ལ་བློ་སྦྱོངས་ཤིག་ཅེས་སྐུལ་བ་ལྟར། ཐུགས་རྩེ་གཅིག་ཏུ་བྱང་ཆུབ་སེམས་ལ་སྒྲུབ་པ་སྙིང་བོར་
མཛད་པ་འདིས་ཀྱང་། ལུང་བསྟན་ཐོབ་པར་གྱུར་བའི་བློ་ལྡན་ཁྱོད་ལ་གུས་པས་གསོལ་བ་འདེབས་
པའོ་ཞེས་པའོ། །
(༢) བོད་དུ་འཕྲིན་ལས་ཇི་ལྟར་བསྐྱངས་པ།
ཀ བོད་དུ་བྱོན་པ། །
གདུལ་བྱ་བོད་དུ་ཡོད་པར་དགོངས་ནས་ནི་ཞེས་སོགས་ཤོ་ལོ་ཀ་གཅིག་བྱུང༌། ལྷ་བླ་མ་ཡེ་ཤེས་
འོད་དང་བྱང་ཆུབ་འོད་ཀྱིས་སྔགས་དང་ཕར་ཕྱིན་ལ་གཟིགས་པས། ཚིག་འགལ་ལམ་དོན་འགལ་གྱི་
ཐེ་ཚོམ་ཟ་བ་དང༌། སྐབས་དེར་ཨ་ཙ་ར་དམར་བོ་དང་། པཎྜིཏ་ཤམ་ཐབས་སྔོན་པོ་ཅན་ལ་སོགས་
པས་གསང་་སྔགས་སྒྲ་ཇི་བཞིན་པར་གྱེར་ནས་ཆོས་ལོག་དར་བས་ཆོས་ཁྲིམས་ནི་འཆོལ། བསྟན་པ་
ཤིན་ཏུ་འགྲིབས་པ། ཡབ་མེས་མ་གཟོད་ནས་མཁས་པ་བཅུ་གསུམ་ཙམ་གདན་དྲངས་ཀྱང་། མ་
ཕན་པས་སླར་གནོད་པ་བྱས་པ་བཞིན་དུ་སོང་། སེམས་ཅན་མང་བོ་ཕོངས་ལ་སྦྱོར་བ་གཟིགས་
ཏེ། སྤྱི་ལོ༩༨༥ལོའི་ཡས་མས་སུ་བརྩམས་པར་འདོད་པའི་ལྷ་བླ་མ་ཡེ་ཤེས་ཀྱིས་བརྫངས་པའི་སྔགས་
ལོག་སུན་འབྱིན་དུ། ད་ལྟ་ལས་ཟད་རྒྱལ་བོའི་ཁྲིམས་ཉམས་པས། །རྫོགས་ཆེན་མིང་བཏགས་ཆོས་
ལོག་བོད་དུ་དར། །ལྟ་བ་ཕྱིན་ཅི་ལོག་གི་སར་ཐོགས་པ། །ཆོས་པར་མིང་བཏགས་སྔགས་ལོག་
བོད་དུ་དར། །དེ་ཡིས་རྒྱལ་ཁམས་ཕུང་སྟེ་འདི་ལྟར་གྱུར། །སྒྲོལ་བ་དར་བས་མི་རིགས་འཆོལ་བར་
འདྲེས། །སྨན་སྒྲུབ་དར་བས་ནད་པའི་འཚོ་རྐྱེན་ཆད། །བམ་སྒྲུབ་དར་བས་དུར་སའི་མཆོད་པ་
སྟོང་། །སྲིན་པོ་ཤ་ཟ་མཆོད་པས་མི་ནད་ཕྱུགས་ནད་བྱུང༌། །མེ་བསུར་དུད་པ་བཏང་བས་ཡུལ་གྱི་ལྷ་
ཀླུ་འཕང༌། །དེ་ལྟར་སྤྱོད་པ་ཐེག་ཆེན་ཡིན་ནམ་ཅི། །ཞེས་གསུངས་པ་ལྟར་ཡིན་པས། བསྟན་པ་དག་
ཐེར་ལ་ཇོ་བོ་ཁོ་ན་མཐོང་བ་བོ་ལྷ་བླ་མ་ཡེ་ཤེས་འོད་དང་བྱང་ཆུབ་འོད། རྒྱ་བརྩོན། ནག་ཚོ་ལོ་ཙཱ་
བ་རྣམས་ནི་བྱང་ཆུབ་སེམས་དཔའ་ཤ་སྟག་ཡིན་པ་དང་། ཇོ་བོས་ཆོས་བརྒྱུད་འདི་འབྲོམ་ལ་བརྟེན་
ནས་སྤེལ་ནུས་པ་སོགས་གདུལ་བྱ་ཁྱད་པར་ཅན་བོད་དུ་ཡོད་པར་དགོངས་ནས་ནི། ཁ་བ་ཅན་གྱི་
ལྗོངས་སུ་དངོས་སུ་བྱོན་ནས་ཀྱང་། བྱང་ཆུབ་འོད་ལྟ་བུའི་རྒྱལ་བོ་དང༌། ལོ་ཆེན་རིན་བཟང་དང་ཁུ་
· 19 •



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྟོན་སོགས་སྡེ་བ་སྟེ། རྒྱ་གར་བ་རྣམས་ཀྱིས་རྒྱལ་བོ་ལ་དེ་བ་སྟེ། ལྷ་ཞེས་འབོད་པའི་ཐ་སྙད་དེ་ཟུར་
ཆགས་ནས་ཁ་ཆེ་རྣམས་ཀྱིས་མངའ་རིས་རྒྱལ་བོ་རྣམས་ལ་བདེ་ཝང་དུ་འབོད་པའི་ཆོ་ལོ་སྦྱར་བར་
གསུངས། སྐབས་འདིར་དེ་བཞིན་དུ་ལྷ་དང་མི་ཆེན་རྣམས་ཀྱི་བླ་མ་མཛད་པ་ལུས་ངག་ཡིད་གསུམ་
གྱིས་མཆོད་པ་དང་བཀུར་བར་འོས་པའི་ཇོ་བོ་ཆེན་པོ་ཁྱོད་ལ་གསོལ་བ་འདེབས་པའོ་ཞེས་པའོ། །
ཁ བསྟན་པ་དག་ཐེར་མཛད་པ།
མཁས་མཆོག་ཁྱེད་འདྲ་བོད་དུ་མ་བྱོན་ན་ཞེས་སོགས་ཤོ་ལོ་ཀ་གཅིག་བྱུང་། དོན་ནི། ལུང་གི་
བསྟན་པ་དང་རྟོགས་པའི་བསྟན་པ་འགལ་མེད་དུ་རྟོགས་པའི་མཁས་མཆོག་ཁྱེད་འདྲ་བ་བོད་དུ་མ་
བྱོན་ན། སངས་རྒྱས་ཀྱི་བསྟན་པ་ཡོད་པར་གྱུར་ཀྱང་ནི། ལས་འབྲས་ཟབ་མོ་དང་ཆོས་ཀྱི་དེ་བཞིན་
ཉིད་རྣམས་ལ་རྨོངས་ནས་ཐབས་ཀྱི་ཆ་ལ་སྐུར་བ་འདེབས་པར་གྱུར། མདོ་སྔགས་ཡ་བྲལ་དུ་བཟུང་
བས། བསྟན་པ་དཀྲུགས་ཤིང་ཕོངས་པར་བྱས་པ་བསྙོན་མི་ནུས་ཏེ། མངའ་རིས་སུ་བཞུགས་དུས་བྱང་
ཆུབ་འོད་ཀྱིས་དྲི་བ་བདུན་དྲིས་པར་གྲགས་ཏེ། དྲི་བ་བདུན་ནི་བླ་བྲང་བཀྲ་ཤིས་འཁྱིལ་གྱི་མཁས་
དབང་དབལ་མང་དཀོན་མཆོག་རྒྱལ་མཚན་གྱི་གསུང་ལམ་སྒྲོན་འགྲེལ་བ་ཕུལ་བྱུང་དགྱེས་པའི་
མཆོད་སྤྲིན་ཞེས་པ་ལས། (1)ཐེག་ཆེན་གྱི་གང་ཟག་ཅི་ལྟ་བུ། (2)སོ་སྐྱེའི་རྟེན་ལ་བྱང་ཆུབ་ཀྱི་སེམས་
སྐྱེའམ་མི་སྐྱེ། （3)སོ་ཐར་གྱི་སྡོམ་པ་བྱང་སྡོམ་གྱི་རྟེན་དུ་དགོས་སམ་མི་དགོས། )སོ་ཐར་སྡོམ་
ལྡན་གྱིས་སྔགས་སྡོམ་བླངས་ན་གནས་འགྱུར་རམ་གཉིས་ཀ་དང་ལྡན། (5)ཚོགས་གཉིས་རྫོགས་
པ་ལ་ཐབས་ཤེས་ཟུང་འབྲེལ་དུ་དགོས་སམ་མི་དགོས། དབུ་སེམས་གཉིས་ཡང་དག་པའི་དོན་
དུ་གང་བཟུང་། (7)ཐེག་ཆེན་གསང་སྔགས་ཀྱི་སྒོ་ཞུགས་ན་ཇི་ལྟར་བྱ་ཞེས་དྲིས་པས་ལམ་སྒྲོན་
བརྩམས་ཤིང༌། ཕྱིས་སུ་གཙང་དུ་ཕེབས་དུས་གར་མི་ཡོན་ཏན་གཡུང་དྲུང༌། འགར་དགེ་བ། རྒྱལ་
གྱི་ཞང་ཆེན་མོ། སྐ་བ་ཤཱཀྱ་དབང་ཕྱུག། ཁུ་སྟོན། རྔོག་ལེགས་པའི་ཤེས་རབ་སྟེ་མི་དྲུག་གིས་གྲོས་བྱས་
ནས་ཞུ་བ་ཕུལ་བ་ནི། (1)ཤེས་རབ་ཡ་བྲལ་གྱིས་མཚང་རྒྱའམ་མི་རྒྱ་བྱ་བ་དང་། (2)བྱང་ཆུབ་སེམས་
དཔའི་སྡོམ་པའི་རྟེན་དུ་སོ་སོ་ཐར་བ་དགོས་སམ་མི་དགོས་བྱ་བ། 《རྒྱུད་འཆད་པ་ལ་རྡོ་རྗེ་སློབ་
དཔོན་གྱི་དབང་མ་ཐོབ་པར་འཆད་དུ་རུང་ངམ་མི་རུང་བྱ་བ་དང༌། 4ཚངས་པར་སྤྱོད་པས་
དབང་གསུམ་པ་བླངས་ཀྱང་ཉེས་པ་མེད་ཟེར་བ་ཡོད་ན་བླང་དུ་རུང་ངམ་མི་རུང༌། (5ིདབང་བསྐུར་
་ 20 :



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
མ་ཐོབ་པར་གསང་སྔགས་ཀྱི་ཆོས་ཉམས་སུ་བླང་དུ་རུང་ངམ་མི་རུང་བྱ་བ་ཞེས་ཞུ་བ་ཕུལ་བ་ལ་ཁྱེད་
རྣམས་ཐུགས་ཚོད་མི་གདའ་བར་གསུངས་པ་དང༌། ཁྱད་པར་དུ་བསྟན་པ་ཕྱི་དར་གྱི་ལོ་ཆེན་རིན་
བཟང་ལ་ལོ་ཙཱ་བ་མཁྱེན་པ་གདའི། སྟན་ཐོག་གཅིག་ཏུ་རང་གི་རྒྱུད་ཐོག་ཏུ་ཉམས་སུ་ལེན་ན་ཇི་
ལྟར་བགྱི་གསུངས་པ་ལ། ལོ་ཙཱ་བས་རྒྱུད་སྡེ་སོ་སོ་ནས་འབྱུང་བཞིན་བྱེད་ལགས་མོད་ཞུས་པས། ལོ་
ཙཱ་བ་རུལ། ཁོ་བོ་བོད་དུ་འོང་དགོས་པར་འདུག་གསུངས། བྱེ་བྲག་ཏུ་དེ་དུས་གཟུས་རྡོ་རྗེ་རྒྱལ་
མཚན་གྱིས་འདུལ་བ་ལ་བདག་འདི་ལྟར་བྱེད་ཀྱི་ཡོད་ཞུས་པས། ཇོ་བོའི་ཞལ་ནས། ཨ་ཙ་མ་མི་
རུང༌། ཁྱེད་ཐམས་ཅད་མཁྱེན་པ་ཡིན་ནམ་གསུང་སྐད། བྲག་རྒྱབ་པའི་དཔོན་ན་རེ། ཇོ་བོ་མ་བྱོན་
གོང་དུ་ཤམ་ཐབས་རང་ཡང་མི་འདྲ་བ་གསུམ་བྱུང་ཟེར་བ་དང༌། བོད་ཐམས་ཅད་དབུ་མའི་ལྟ་བ་
འཛིན་ཟེར་བ་ལ། སོ་སོར་རྩད་བཅད་པས་སེམས་ཙམ་དུ་ཡང་མི་སྣང་གསུངས་པ་དག་ལས་སྐབས་
དེའི་གནས་ཚུལ་གོ་བར་བྱེད་ནུས་པ་བཞིན་ནོ། །དེ་བས། སངས་རྒྱས་ཀྱི་མདོ་རྒྱུད་ཀྱི་དོན་ཐམས་
ཅད་མ་ལུས་པ་སྐྱེས་བུ་གསུམ་གྱི་ལམ་རིམ་དུ་བསྡུས་ནས་ལེགས་པར་སྟོན་པ་བྱང་ཆུབ་ལམ་སྒྲོན་
གསུངས་ནས་བསྟན་པ་རྒྱས་པར་མཛད་པས་རྒྱལ་ཚབ་ཆེན་པོ་ཁྱོད་ལ་འབྲོམ་བདག་གིས་སྒོ་གསུམ་
གུས་པས་ཕྱག་བགྱིད་ཅིང་གསོལ་བ་འདེབས་པའོ་ཞེས་པའོ། །
ག བསྟན་པ་རྒྱས་པར་མཛད་པ། །
བསྟན་བཅོས་སྒྱུར་དང་བསྒྱུར་ཟིན་འཆོས་པ་དང་ཞེས་སོགས་ཀྱི་ཤོ་ལོ་ཀ་གཅིག་བྱུང༌། ཇོ་
བོས་རྒྱ་གར་དང་མངའ་རིས། གཙང་། དབུས་སུ་མདོ་རྒྱུད་ཀྱི་བསྟན་བཅོས་སྔར་མེད་མང་བོ་གྱུར་
བར་མཛད་པ་སྟེ། བི་ཀ་མ་ཤཱི་ལ་སྟེ། རྣམ་གནོན་ངང་ཚུལ་ཞེས་པར་(1)བདེན་པ་གཉིས་ལ་འཇུག་
པ་རྩ་འགྲེལ་དང༌། (༧ སྙིང་བོ་བསྡུ་བ། དེའི་འགྲེལ་བ་སའི་སྙིང་བོས་མཛད་པ། (ི་དབུ་མ་རིན་
པོ་ཆེའི་འཕྲེང་བ་སོགས་ཇོ་བོ་ཉིད་དང་ལོ་ཙཱ་བ་རྒྱ་བརྩོན་སེང་གཉིས་ཀྱིས་ཐོག་མར་བསྒྱུར་བར་
མཛད་ཅིང་། གཞན་དཔལ་གཤིན་རྗེ་གཤེད་ཀྱི་རྒྱུད་ཆུང་ངུ་། སངས་རྒྱས་ཀྱི་ས། ཤེས་རབ་སྙིང་
བོའི་འགྲེལ་བ་སློབ་དཔོན་བྲམ་ཟེ་ཛེ་ཏཱ་རིས་མཛད་པ་དང༌། སྨན་དཔྱད་འཚོ་བའི་སྙིང་བོ། བདུད་
རྩི་ཟ་མ་ཏོག་ཁ་འབྱེད་རྣམས་བསྒྱུར་བ་དང༌། རྡོ་རྗེ་འབྱུང་བ་དང༌། གཙུག་ཏོར་དགུ་བ། ཁམས་
གསུམ་རྣམ་པར་རྒྱལ་བའི་དཀྱིལ་འཁོར་གྱི་ཆོ་ག་དང་། སྟོད་འགྲེལ་རྣམས་བསྒྱུར་ཟིན་འཆོས་པ་
• 21：



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དང་། མངའ་རིས་སུ་ལོ་ཆེན་རིན་ཆེན་བཟང་བོ་དང་དཔོན་སློབ་གཉིས་ཀྱིས་ཉི་ཁྲི་དང་བརྒྱད་
སྟོང་འགྲེལ་ཆེན། བརྒྱད་སྟོང་བ་རྣམས་སྔར་འགྱུར་བ་མང་བོ་ལ་ཞུས་དག་མཛད། བསམ་ཡས་སུ་
དབུ་མ་ཕུང་བོ་ལྔ་པ་ལ་སོགས་པའི་ཆོས་མང་དུ་བསྒྱུར། ལྷ་སར་ཇོག་གིས་སྦྱིན་བདག་མཛད་ནས་
དབུ་མ་སྙིང་བོ་དང་། དེའི་འགྲེལ་བ་རྟོག་གེ་འབར་བ། ལུ་དྲིལ་གཉིས་ལ་སོགས་པ་ལོ་ཙཱ་བ་དང་བླ་
མ་གཉིས་ཀྱིས་བསྒྱུར། ཡེར་བར་བཞུགས་པའི་ཚེ་རྔོག་གིས་སྦྱིན་བདག་མཛད་ནས། རྒྱུད་བླ་མ་རྩ་
འགྲེལ་དང་། འཇུག་པ་རྩ་འགྲེལ་ལ་སོགས་པ་མང་དུ་བསྒྱུར། སྙེ་ཐང་དུ་བླ་མ་ཉིད་ཀྱིས་མཛད་པའི་
སེམས་བསྐྱེད་ཆོ་ག་དང་ཚུལ་ཁྲིམས་ལེའུའི་འགྲེལ་བ་སློབ་དཔོན་ཡོན་ཏན་འོད་ཀྱིས་མཛད་པ་ལ་
སོགས་པའི་སྔགས་མཚན་ཉིད་ཀྱི་གཞུང་མང་བོ་བླ་མ་དང་ལོ་ཙཱ་བ་གཉིས་ཀྱིས་བསྒྱུར། དགེ་བཤེས་
སྟོན་པས་ལོ་ཙཱ་མཛད་ནས་བརྒྱད་སྟོང་འགྲེལ་ཆེན་དང་འགྲེལ་བ་དོན་གསལ་དང་། ཡེ་ཤེས་གྲུབ་
པ་ལ་སོགས་པའི་འགྱུར་ཡང་མང་དུ་མཛད། གང་བསྒྱུར་ཞིང་བཅོས་པ་དེ་ཉིད་འཆད་ཉན་གྱིས་
གཏན་ལ་ཕབ་པར་མཛད་ཅིང་། གཞན་ད་དུང་སྨན་དཔྱད་འཚོ་བའི་སྙིང་བོ་ལ་སོགས་པའི་རིག་
གནས་ཐུན་མོང་བ་དང་། མི་དགེ་བ་བཅུ་བསྟན་པ་དང་། ལས་རྣམ་པར་འབྱེད་པ་ལ་སོགས་པའི་
ཐེག་པ་ཐུན་མོང་བ་དང༌། རང་གི་ལྟ་བ་གཏན་ལ་འབེབས་བྱེད་དུ་བདེན་གཉིས་ཏེ་དབུ་མའི་སྐོར་
དང༌། སྤྱོད་པའི་སྐོར་སྤྱོད་བསྡུས་སྒྲོན་མ། ལྟ་སྤྱོད་ཟུང་འབྲེལ་གྱི་སྐོར་བྱང་ཆུབ་ལམ་སྒྲོན་སོགས་
མདོ་སྔགས་ཐུན་མོང་བ་དང་། འཇིག་རྟེན་དབང་ཕྱུག་གི་སྒྲུབ་ཐབས། ལུ་ཧི་བའི་འགྲེལ་བ་ལ་སོགས་
པའི་སྔགས་གཞུང་མང་བོ་དང་། དྲི་མ་མེད་པའི་འཕྲིན་ཡིག་ལ་སོགས་པའི་འཕྲིན་ཡིག་གི་སྐོར་
དང་། རྡོ་རྗེ་གདན་གྱི་གླུ་ལ་སོགས་པ་ཉམས་མྱོང་གླུའི་སྐོར་རྣམས་རང་གིས་རྩོམ་པ་སོགས་མཛད་
དེ། འབྲོམ་ལ་སོགས་པ་སྐལ་ལྡན་གྱི་གདུལ་བྱ་མང་བོ་བྱུང་བ་དང་འབྱུང་འགྱུར་རྣམས། མདོ་སྔགས་
གང་གི་སྒོ་ནས་ཀྱང་ཡང་དག་པའི་ལམ་དུ་འཁྲིད་དེ་རབ་བྱུང་རྣམས་སྡོམ་པ་ལ་བཀོད། སྔགས་པ་
རྣམས་དམ་ཚིག་ལ་བཀོད། ཁྱིམ་པ་རྣམས་བསྙེན་གནས་ལ་བཀོད། ཐམས་ཅད་སྐྱབས་འགྲོ་དང་
ལས་འབྲས་ལ་ངེས་པ་མཛད་པ། ཡོན་ལ་བསྔོ་བ། གཤིན་ལ་དགེ་བ། གསོན་ལ་རིམ་གྲོ། ནད་པ་
ལ་སྨན་དཔྱད། རྟེན་ལ་རབ་གནས་ལ་སོགས་པ་མཐོ་དམན་མེད་པར་ཕན་གདགས་པར་མཛད་
པས། སངས་རྒྱས་ཀྱི་བསྟན་པ་རྒྱས་པར་མཛད་པ་ཆོས་ཀྱི་རྒྱལ་བོ་ཁྱོད་ལ་སྒོ་གསུམ་གུས་པས་ཕྱག་
• 22.



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
བགྱིས་ཤིང་གསོལ་བ་འདེབས་པའོ་ཞེས་པའོ། །
༦ སྲུང་བ་བཞི་གས་སངས་རྒྱས་ཀྱི་བསྟན་པ་བསྲུང་བར་བསྟོད་པ།
ལྟ་ངན་ལ་ཞེན་ལོག་པའི་ལམ་ལ་ཞུགས་ཞེས་སོགས་ཤོ་ལོ་ཀ་གཅིག་བྱུང་། ལྟ་ངན་ཞེས་པ་
བསྡུས་ན། འཇིག་ལྟ་དང་ལོག་ལྟ། མཐར་ལྟ། ལྟ་བ་མཆོག་འཛིན། ཚུལ་ཁྲིམས་བརྟུལ་ཞུགས་མཆོག་
འཛིན་གྱི་ལྟ་བ་བཅས་ལ་ཞེན་ཅིང་ཆགས་པས། ལོག་པའི་ལམ་ལ་ཞུགས་ཤིང༌། སེམས་ཅན་ལ་བར་
ཆད་བྱེད་པའི་བདུད་དང་མུ་སྟེགས་ཏེ། མུ་ཞེས་པ་མཐའ་དང༌། སྟེགས་ནི་སྡོད་སའི་སྟེགས་བུ་ཡིན་
པས་ལྟ་བ་ངན་པའི་མཐའ་ལ་སྡོད་སའི་སྟེགས་བྱེད་པའི་ལྷ་ཆེན་དབང་ཕྱུག་གི་གྲུབ་མཐའ་ངན་པ་
རིགས་པས་ཚར་བཅད་དེ། དཔལ་རྡོ་རྗེ་གདན་དུ་བསྐོར་བ་མཛད་ཀྱིན་བྱམས་སྙིང་རྗེ་བྱང་ཆུབ་ཀྱི་
སེམས་ལ་ཐུགས་སྦྱོང་བ་ན། ལྷོ་ཕྱོགས་ནས་མུ་སྟེགས་པའི་པཎྜིཏ་གདུགས་བཅུ་གསུམ་ཕུབ་པ་ཞིག་
བྱུང་ནས། སངས་རྒྱས་པའི་བསྟན་པའི་བདག་པོ་ནི་ཁྱོད་ཡིན། མུ་སྟེགས་པའི་བསྟན་པའི་བདག་པོ་
ནི་ཁོ་བོ་ཡིན་པས། རང་ཅག་གཉིས་རྩོད་པ་བྱས་ལ་སུ་རྒྱལ་བ་ལ་འཇུག་དགོས་ཟེར་ནས། རྒྱལ་བོ་
དཔང་དུ་བཙུགས་ཏེ་རྩོད་པ་བྱས་པས། ཇོ་བོ་རྒྱལ། གདུགས་བཅུ་གསུམ་ཕུལ། སང་ཕོད་ལོ་དུས་སུ་
གདུགས་བརྒྱད་ཕུབ་པ་གཅིག་བྱུང་བའང་སྔ་མ་བཞིན་ཚར་བཅད་དེ། ཐར་བའི་ལམ་ལ་བཀོད་པ་
མཐའ་ཡས་ཤིང་། འཁོར་བ་ལས་ཐར་འདོད་ཀྱི་དེད་དཔོན་ཇོ་བོ་ཆེན་པོ་ཁྱོད་ལ་གསོལ་བ་འདེབས་
པའོ་ཞེས་པའོ། །
༧ སྤྱོད་པ་ཉམས་ལེན་གྱི་མཛད་པ་ལ་བསྟོད་པ། །
（༡) སྐྱེ་བ་དུ་མར་རང་རྒྱུད་སྨིན་བྱེད་ཕར་ཕྱིན་དྲུག་བསྒོམས་པ།
སྦྱིན་དང་ཚུལ་ཁྲིམས་བཟོད་དང་བརྩོན་འགྲུས་དང་ཞེས་སོགས་ཀྱི་ཤོ་ལོ་ཀ་གཅིག་བྱུང་། དང་
པོ་སྦྱིན་པ་སྟེ། གཏོང་བའི་སེམས་པ་ཡིན་ལ། དབྱེ་ན་ཆོས་ཀྱི་སྦྱིན་པ། ཟང་ཟིང་གི་སྦྱིན་པ། མི་
འཇིགས་པའི་སྦྱིན་པ་གསུམ་ཡོད་དོ། །(1)ཀུན་སློང་དག་པའི་སྒོ་ནས་གཞན་ལ་ཆོས་ཕྱིན་ཅི་མ་ལོག་
པར་འཆད་པ། (@)བཀྲེས་པ་ལ་ཟས་དང་སྐོམ་པ་ལ་ཆུ་སོགས་གང་ལ་གང་མཁོ་བའི་དངོས་པོ་
སྦྱིན་པ་སྟེ། དེར་མ་ཟད་དཀོན་མཆོག་ལ་ཟང་ཟིང་གི་མཆོད་པ་ཕུལ་བ་ཡང་སྦྱིན་པའོ། །(2)གཞན་
འཇིགས་པ་ལས་སྐྱོབ་པར་བྱེད་པ་སྟེ། གསད་བྱ་སྲོག་གི་འཇིགས་པ་ལས་ཐར་བར་བྱེད་པ་ལྟ་
：23་



ཚ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བུའོ། །གཉིས་པ་ཚུལ་ཁྲིམས་ལ་གསུམ་ལས། དང་པོ་སྡོམ་པའི་ཚུལ་ཁྲིམས་དང་། གཉིས་པ་སེམས་
ཅན་དོན་བྱེད་ཀྱི་ཚུལ་ཁྲིམས། གསུམ་པ་དགེ་བ་ཆོས་སྡུད་ཀྱི་ཚུལ་ཁྲིམས་བཅས་སོ། །དང་པོ་ནི་
སྒོ་གསུམ་གྱི་ཉེས་སྤྱོད་སྡོམ་པ། གཉིས་པ་ནི་གཞན་དོན་བཅུ་གཅིག་པོ་སྟེ། (Jགྲོགས་བྱར་འོས་
པ། (?)ཐབས་ལ་རྨོངས་པ་། (3)ཕན་འདོགས་པའི་ཞིང༌། (འཇིགས་པས་ཉེན་པ། (5)མྱ་ངན་གྱིས་
ནོན་པ། (6)ལོངས་སྤྱོད་ཀྱིས་ཕོངས་པ། (7)གནས་འཆར་འདོད་པ། (སེམས་དང་བསྟུན་འོས་
པ། (9)གཟེངས་བསྟོད་པར་འོས་པ། (j》ཚར་གཅོད་པར་འོས་པ། རྫུ་འཕྲུལ་གྱིས་བསྡིགས་པར་འོས་
པ་སྟེ། དེ་དག་ལ་རིམ་པ་བཞིན་དུ་གྲོགས་བྱེད་པ། ཐབས་སྟོན་པ། ཕན་འདོགས་པ། འཇིགས་པ་
ལས་སྐྱོབ་པ། མྱ་ངན་བསལ་བ་སོགས་སོ། །གསུམ་པ་ནི་ཚུལ་ཁྲིམས་དག་པས་གཞིར་བཟུང་ནས་ཐོས་
བསམ་སྒོམ་སྒྲུབ་སོགས་ཀྱི་དགེ་བ་ལ་ཅི་ནུས་ནུས་འབད་པའོ། །གསུམ་པ་བཟོད་པ་ནི། རྐྱེན་གྱིས་
རྒྱུད་མི་འཁྲུགས་པར་སེམས་པའོ། །དབྱེ་ན་གནོད་བྱེད་ལ་ཅི་མི་སྙམ་པའི་བཟོད་པ། སྡུག་བསྔལ་དང་
ལེན་གྱི་བཟོད་པ། ཆོས་ལ་ངེས་པར་སེམས་པའི་བཟོད་པའོ། །བཞི་བ་བརྩོན་འགྲུས་ནི། དགེ་བའི་
བྱ་བ་ལ་སྤྲོ་བ་བསྐྱེད་པའི་སེམས་བྱུང་སྟེ། སྤྱོད་འཇུག་ལས། བརྩོན་གང་དགེ་ལ་སྤྲོ་བའོ། །དབྱེ་ན་གོ་
ཆའི་བརྩོན་འགྲུས་དང་དགེ་བ་ཆོས་སྡུད་ཀྱི་བརྩོན་འགྲུས། སེམས་ཅན་དོན་བྱེད་ཀྱི་བརྩོན་འགྲུས་
སོ། །ཆེད་དུ་བྱ་བ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་ཕྱིར་
ལམ་ལ་ཇི་ལྟར་འབད་དགོས་བྱུང་ཡང་བརྩོན་པ་མི་འདོར་སྙམ་དུ་སྙིང་སྟོབས་ཀྱི་གོ་བགོ་བ། (2དགེ་
བའི་བྱ་བ་ལ་སྦྱོར་བ་སྟེ། ཕྱིན་དྲུག་གི་ཉམས་ལེན་ལ་འབད་པ་ལྷུར་བྱ་བ། (སེམས་ཅན་དོན་བྱེད་ཀྱི་
ཚུལ་ཁྲིམས་དང་འདྲ་བར་གསུངས་པས། དོན་བཅུ་གཅིག་པོ་ཇི་ལྟར་རིགས་པར་སྤྱད་པའོ། །ལྔ་བ་
བསམ་གཏན་ནི། དགེ་བའི་དམིགས་པ་གང་རུང་ཞིག་ལ་སེམས་རྩེ་གཅིག་ཏུ་གནས་པའོ། །བྱེད་ལས་
ཀྱི་སྒོ་ནས་དབྱེ་ན། (1མཐོང་ཆོས་བདེར་གནས་ཀྱི་བསམ་གཏན་ཏེ། གང་ལ་མཉམ་པར་བཞག་པའི་
སྟོབས་ཀྱིས་ཚེ་འདིར་ལུས་སེམས་ཤིན་སྦྱངས་ཀྱི་བདེ་བ་འདྲེན་པའི་བསམ་གཏན་དང༌། (2)ཡོན་ཏན་
མངོན་པར་སྒྲུབ་པའི་བསམ་གཏན་ཏེ། གང་ལ་བརྟེན་ནས་མངོན་ཤེས་དང་རྫུ་འཕྲུལ་སོགས་བསྒྲུབ་
པའི་བསམ་གཏན། (3)སེམས་ཅན་དོན་བྱེད་ཀྱི་བསམ་གཏན་ཏེ། གང་གི་སྟོབས་ཀྱིས་གཞན་དོན་
བཅུ་གཅིག་པོ་ཇི་ལྟར་རིགས་པར་སྤྱད་པའི་བསམ་གཏན་ལྟ་བུའོ། །དྲུག་པ་ཤེས་རབ་ནི། བརྟགས་
་ 24 ，



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
སུམཅུ་བའི་འགུལ་བ་བ་རྒྱུན།
པའི་དངོས་པོ་ལ་ཆོས་རབ་ཏུ་རྣམ་པར་འབྱེད་པ་སྟེ། ལམ་དང་ལམ་མ་ཡིན་པའི་རྣམ་དབྱེ་ཕྱེད་པ་
ལྟ་བུའོ། །དབྱེ་ན། ()གནས་ལུགས་རིག་པ་དོན་དམ་རྟོགས་པའི་ཤེས་རབ་སྟེ། བདག་མེད་གཉིས་
ཀྱི་དོན་རྟོགས་པའི་ཤེས་རབ་བོ། །(2གནས་ལྔ་རིག་པ་ཀུན་རྫོབ་རྟོགས་པའི་ཤེས་རབ་སྟེ། རིག་པའི་
གནས་ལྔ་ལ་མཁས་པའི་ཤེས་རབ། (3)གཞན་དོན་རིག་པ་སེམས་ཅན་གྱི་དོན་བྱ་བ་རྟོགས་པའི་ཤེས་
རབ་སྟེ། འདི་ཕྱིར་ཕན་པའི་སེམས་ཅན་གྱི་དོན་སྒྲུབ་པའི་ཚུལ་ལ་མཁས་པའི་ཤེས་རབ་བོ། །འདི་
དག་ནི་རང་རྒྱུད་སྨིན་བྱེད་ཀྱི་ཐབས་སུ་འགྲོ་བས། གཞུང་ལས་རང་རྒྱུད་སྨིན་བྱེད་ཀྱི་ཆོས་དྲུག་ཅེས་
ཀྱང་བརྗོད། ཆོས་འདི་དག་ལ་སྐྱེ་བ་དུ་མར་ཡང་ནས་ཡང་དུ་གོམས་པའི་སྟོབས་ཀྱིས་ཚོགས་གཉིས་
ཡོངས་སུ་རྫོགས་པ་སྟེ། ཡེ་ཤེས་ཀྱི་ཚོགས་དང་བསོད་ནམས་ཀྱི་ཚོགས་གཉིས་རྫོགས་པར་བྱེད་
དོ། །ཇི་ལྟར་རྫོགས་པར་བྱེད་ཅེ་ན། སྦྱིན་པ་དང་ཚུལ་ཁྲིམས། བཟོད་པ་གསུམ་ནི། བསོད་ནམས་
ཀྱི་ཚོགས་དང༌། སངས་རྒྱས་ཀྱི་གཟུགས་སྐུ་སྟེ་སྤྲུལ་བའི་སྐུ་དང་ལོངས་སྤྱོད་རྫོགས་པའི་སྐུ་གཉིས་
སྒྲུབ་བྱེད་ཀྱི་རྒྱུའོ། །ཇི་སྐད་དུ། དབུ་མ་འཇུག་པ་ལས། སྦྱིན་སོགས་ཆོས་གསུམ་འདི་དག་ཕལ་མོ་
ཆེ། །བདེ་བར་གཤེགས་པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་ཉིད་
དེ། །སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །ཞེས་གསུངས་པ་ལྟར་རོ། །ཡེ་ཤེས་ཀྱི་ཚོགས་ནི་
སྟོང་ཉིད་བྱང་ཆུབ་སེམས་ཀྱིས་རྩིས་ཟིན་པའི་འབྲས་བུ་ཡེ་ཤེས་ཆོས་སྐུ་ཐོབ་པར་བྱེད་པའི་ཟག་མེད་
དགེ་བའི་ཚོགས་དེ་ཡིན། བསམ་གཏན་དང་ཤེས་རབ་གཉིས་ནི། ཡེ་ཤེས་ཀྱི་ཚོགས་དང་སངས་རྒྱས་
ཀྱི་ཆོས་སྐུ་སྟེ། ཡེ་ཤེས་ཆོས་སྐུ་དང་ངོ་བོ་ཉིད་སྐུ་གཉིས་སྒྲུབ་བྱེད་ཀྱི་རྒྱུའོ། །དབུ་མ་རིན་ཆེན་ཕྲེང་བ་
ལས། སངས་རྒྱས་རྣམས་ཀྱི་གཟུགས་ཀྱི་སྐུ། །བསོད་ནམས་ཚོགས་ལས་འཁྲུངས་པ་སྟེ། །ཆོས་ཀྱི་སྐུ་ནི་
མདོར་བསྡུས་ན། །རྒྱལ་བོ་ཡེ་ཤེས་ཚོགས་ལས་འཁྲུངས། །དེ་ལྟ་བས་ན་ཚོགས་འདི་གཉིས། །སངས་
རྒྱས་ཉིད་ནི་ཐོབ་པའི་རྒྱུ། །ཞེས་གསུངས་པ་ལྟར་རོ། །ཕར་ཕྱིན་དྲུག་ལས་བརྩོན་འགྲུས་ནི་བསོད་
ནམས་དང་ཡེ་ཤེས་ཚོགས་གཉིས་ཀའི་རྒྱུ་ཡིན་ནོ། །ཚོགས་གཉིས་ཡོངས་སུ་རྫོགས་པ་དང་སངས་
རྒྱས་ཀྱི་གོ་འཕང་ཐོབ་ཟིན་པའི་མཉམ་མེད་ཇོ་བོ་ཆེན་པོ་ཁྱོད་ལ་གསོལ་བ་འདེབས་པའོ། །འདིར་
དེ་ལྟར་གསུངས་ནའང་། རྗེ་ཙོང་ཁ་བའི་ལམ་རིམ་ཆེན་མོར། ཉམས་སུ་ལེན་པའི་རིམ་པ་ནུབ་སྣང་
བས། ཅུང་ཟད་བཤད་པ་ཡིན་ཏེ་ཞེས་སོགས་གསུངས་པ་དང་། ལམ་རིམ་ཟིན་བྲིས་རིན་ཆེན་གཏེར་
： 25，



སྤྱི བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
མཛོད་དུ། གནའ་དུས་བཀའ་གདམས་གཞུང་དྲུག་གི་འཆད་ཉན་དར་ཆེ་བའི་སྟབས་ཡིན་ནམ། རྒྱུ་
མཚན་གང་ལྟར་ཡང་། གྲོ་ལུང་བའི་བསྟན་རིམ་དང༌། བཀའ་གདམས་གོང་མའི་ལམ་རིམ་ཕལ་
ཆེར་དུ་ ཕྱིན་དྲུག་གི་རྣམ་བཞག་རྒྱས་པར་བཤད་པ་གཅིག་ཀྱང་མེད་པ་ལ་དགོངས་པ་ཡིན་ནམ་
གསུངས་སོ། །
(༢) གཞན་རྒྱུད་སྨིན་བྱེད་ཀྱི་བསྡུ་བའི་དངོས་པོ་བཞི་ལ་བསླབ་པ།
མཁོ་བ་སྦྱིན་དང་སྙན་པར་སྨྲ་བ་དང་ཞེས་སོགས་ཀྱི་ཤོ་ལོ་ཀ་གཅིག་བྱུང༌། དོན་ནི། མཁོ་བ་
སྦྱིན་ནི་ཟང་ཟིང་གིས་གདུལ་བྱ་རྣམས་འཁོར་དུ་བསྡུས་པ་སྟེ། བསྡུ་བཞི་ལས་དང་པོ་འདིས་རང་
ལ་དགའ་བས་ཆོས་ཀྱི་སྣོད་ཀྱི་གྱུར་བ་དང༌། སྙན་པར་སྨྲ་བ་ནི། འཁོར་ལ་ཕྱིན་དྲུག་གི་དོན་སྟོན་པ་
སྟེ། བསྟན་བྱའི་ཆོས་དེ་ལ་མོས་པར་བྱེད་པ་དང༌། དོན་མཐུན་ནི་རང་གིས་ཀྱང་དེ་དང་མཐུན་པར་
ཉམས་སུ་ལེན་པ་སྟེ། བསྟན་པ་ལྟར་སྒྲུབ་པར་བྱེད་པ་དང་། གདུལ་བྱའི་དོན་ལ་སྤྱོད་པ་ནི། བསྟན་
པ་ཙམ་ལ་མི་འཇོག་པར་ཉམས་སུ་ལེན་དུ་འཇུག་པ་སྟེ། དེ་ལས་མི་ལྡོག་པར་རྣམ་པར་སྦྱོར་བའམ་
ཡུན་རིང་བོར་བརྩོན་པ་བཅས་བསྡུ་བའི་དངོས་པོ་བཞི་རུ་གྲགས་པའི་དཔལ་འབྱོར་རམ་ཡོན་ཏན་
གྱིས་གཞན་དོན་ནམ་གཞན་རྒྱུད་སྨིན་བྱེད་ཀྱི་དོན་ལ་ཇི་ལྟར་ལྕི་ཞིང་དཀའ་བ་རྣམས་རྒྱན་དུ་བཞེས་
ནས་ལྷུར་ལེན་པར་མཛད་པ་ཇོ་བོ་ཆེན་པོ་ཁྱོད་ལ་གསོལ་བ་འདེབས་པའོ་ཞེས་པའོ། །
(༣) འཕགས་ནོར་བདུན་གྱིས་གཏེར་དུ་གྱུར་བ།
དད་དང་ཚུལ་ཁྲིམས་ཐོས་དང་གཏོང་བ་དང་ཞེས་སོགས་ཀྱི་ཤོ་ལོ་ཀ་གཅིག་བྱུང་། དོན་
ནི། དད་པ་ཆུ་བོ་ལྟ་བུའི་ནོར། ཚུལ་ཁྲིམས་མེ་ཏོག་ལྟ་བུའི་ནོར། སྦྱིན་གཏོང་ནོར་བུ་ལྟ་བུའི་
ནོར། ཐོས་པ་རྒྱ་མཚོ་ལྟ་བུའི་ནོར། དམ་ཚིག་ཤེལ་སྒོང་ལྟ་བུའི་ནོར། ངོ་ཚ་ཕ་མ་མི་བསླུ་བ་ལྟ་བུའི་
ནོར། ཤེས་རབ་ཉི་མ་ལྟ་བུའི་ནོར་ཏེ། འཕགས་པའི་ནོར་བདུན་དག་གིས་ཕྱུག་པར་གྱུར་བའི་མཛོད་
ལྟ་བུ་ཡོན་ཏན་ཐམས་ཅད་ཀྱི་འབྱུང་གནས་སུ་གྱུར་བ་ཇོ་བོ་ཆེན་པོ་ཁྱོད་ལ་གསོལ་བ་འདེབས་པའོ། །
༨ འཕྲིན་ལས་ཀྱི་བདག་རྐྱེན་དུ་གྱུར་བའི་ཡོན་ཏན་ལ་བསྟོད་པ།
(༡) ལྷའི་མིག་གི་མངོན་ཤེས་མངའ་བ།
སྔོན་ཚེ་སྨོན་ལམ་བཏབ་པའི་སློབ་མ་མཆོག་ཅེས་སོགས་ཤོ་ལོ་ཀ་གཅིག་བྱུང་། དོན་ནི། སྔོན་
་26：



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
རྒྱ་གར་དུ་བཞུགས་པའི་སྐབས་སུ། བོད་ཀྱི་ཕྱོགས་སུ་གཟིགས་ཤིང༌། ངའི་ཨུཔསིཀ་ཞེས་ཡང་ཡང་
གསུང་བ་ཅིག་འདུག ཁྱེད་བོད་ན་ཐུགས་རྗེ་ཆེན་པོའི་སྤྲུལ་བའི་དགེ་བསྙེན་རྟེན་དཀར་བོ་ཞིག་ཡོད་
པར་འདུག་ཅེས་བཀའ་གདམས་བུ་ཆོས་ལས་གསུངས་ལ། བོད་དུ་བྱོན་ནས་སྔོན་གྱི་ཚེ་རབས་མཐའ་
དག་ཏུ་སྨོན་ལམ་རྒྱ་ཆེན་པོ་བཏབ་པའི་སློབ་མ་མཆོག་ཏུ་གྱུར་བ་རྒྱལ་བའི་འབྱུང་གནས་རྒྱང་རིང་
བོ་ནས་འོང་བའི་ཚེ། ཨུཔསིཀ་ཞེས་སྐབས་འདིར་འབྱུང་ཡང་ཡིན་པ་དངོས་ནི་འདི་མིན་ཏེ། ཨུ་པཱ་
ས་ཀཞེས་པ་འདི་ཡིན། ཨུཔསིཀ་ཞེས་པ་དགེ་བསྙེན་མའི་སྐད་དོད་དོ། །པཎ་ཆེན་བློ་བཟང་ཆོས་
རྒྱན་གྱིས། ཡུལ་བྱང་ཕྱོགས་ཨུ་པ་སཱི་ཀ་ཞིག །མིང་ཆོས་འཕེལ་སྐད་དུ་འབྱུང་ངོ་ཞེས། །རྗེ་རྒྱལ་བའི་
ལུང་བསྟན་མཆོག་བརྙེས་པའི། །བོད་གངས་ཅན་མགོན་པོ་རྒྱལ་བ་འབྲོམ། །ཞེས་གསུངས་པའི་
སྐབས་སུའང་གོང་ལྟར་འབྱུང༌། འབྲོམ་སྟོན་པ་དགེ་བསྙེན་མ་མིན་པས་ནོར་བ་རྟོགས་ནུས། ཨ་པ་
སི་ཀ་དེ་རིང་སླེབ་བོ་ཞེས་ལྷ་མིག་མངོན་ཤེས་ཏེ། ཕྱོགས་བཅུའི་འཇིག་རྟེན་གྱི་ཁམས་ཀྱི་སེམས་ཅན་
རྣམས་དགེ་བ་དང་མི་དགེ་བ་ཅི་སྤྱོད་པ་རྣམས་གཟིགས་ནས་དེ་དང་མཐུན་པའི་དོན་མཛད་པ་ཡིན་
ལ། རྣམ་བཤད་ལས། ཤའི་སྤྱན་ཚོགས་ལམ་ནས་དང༌། ལྷའི་སྤྱན་སྦྱོར་ལམ་ནས་དང༌། ཤེས་རབ་ཀྱི་
སྤྱན་མཐོང་ལམ་མཉམ་བཞག་ནས་དང་། ཆོས་ཀྱི་སྤྱན་མཐོང་ལམ་རྗེས་ཐོབ་ནས་དང་། སངས་རྒྱས་
ཀྱི་སྤྱན་སངས་རྒྱས་ཀྱི་ས་དང་། རྗེས་མཐུན་པ་ས་བརྒྱད་པ་ནས་ཡོད་དོ་ཞེས་གསུངས། སྐབས་འདིར་
བསྟན་གྱི་མིག་ནི། རྗེ་བཙུན་ཕར་ཕྱིན་ལས། རང་གི་བདག་རྐྱེན་དུ་གྱུར་བའི་བསམ་གཏན་གྱི་དངོས་
གཞིའི་སེམས་ལ་བརྟེན་ནས་བྱུང་ཞིང༌། རང་ཡུལ་མངོན་སུམ་དུ་མཐོང་བས་རབ་ཏུ་ཕྱེ་བའི་རིགས་
སུ་གནས་པའི་རིག་པ་སྤྱན་གྱི་མཚན་ཉིད་ཅེས་གསུངས། དེ་ལྟ་བུའི་ལྷ་མིག་གམ་ལྷའི་སྤྱན་གྱི་མངོན་
ཤེས་མངའ་བའི་ཇོ་བོ་ཆེན་པོ་ལ་གསོལ་བ་འདེབས་པའོ་ཞེས་པའོ། །
（༢） རྣ་བའི་མངོན་ཤེས་མངའ་བ།
མགདྷ་ནས་སློབ་མ་གུས་པ་ཡིས་ཞེས་སོགས་ཤོ་ལོ་ཀ་གཅིག་བྱུང་། དོན་ནི། མགཛྷ་སྟེ་དབུས་
འགྱུར་འཆང་ནས་ཇོ་བོའི་སློབ་མ་གུས་པ་དང་ལྡན་པ་ཡིས་སིལ་སྙན་ཏེ། རོལ་མོའི་སྒྲ་སྙན་མོ་དཀྲོལ་
ཞིང་གསོལ་བ་འདེབས་པའི་སྐད་བོད་དུ་གསན་ཏེ། རྣམ་ཐར་དུ། ཇོ་བོ་པེ་དཀར་གླིང་ན་སྟོན་པ་
དང་རས་ཡོལ་གྱིས་བཅད་ནས་གཟིམས་པའི་ནམ་ཕྱེད་ཡོལ་ཙ་ན། ང་ལ་རྒྱ་གར་ན་སློབ་མ་གཅིག་
་ 27



ང། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གིས་གསོལ་བ་འདེབས་པའི་སིལ་སྙན་གྱི་སྒྲ་ཐོས་ཏེ། ཁྱེད་ཀྱིས་ཐོས་སམ་གསུངས། དེ་འདྲའི་སྒྲ་
ཐོས་ནས་འབྲོམ་སྟོན་པ་རྒྱལ་བའི་འབྱུང་གནས་ལ་སྦྲན་པའམ་བཤད་པ་ཡིས་ཞེས་བྱེད་སྒྲ་ཡོད་ཀྱང་
འབྲེལ་སྒྲ་ཡིན་ནམ་སྙམ། སྤྱི་དོན་རོལ་མཚོ་ལས། རང་གི་བདག་རྐྱེན་དུ་གྱུར་བའི་བསམ་གཏན་གྱི་
དངོས་གཞིའི་སེམས་ལ་བརྟེན་ནས་རང་ཡུལ་མངོན་སུམ་དུ་མཐོང་བས། རབ་ཏུ་ཕྱེ་བའི་རིགས་སུ་
གནས་པ་མངོན་ཤེས་ཀྱི་མཚན་ཉིད་དུ་གསུངས་པ་དང༌། དེ་གང་ཞིག རང་གི་བདག་རྐྱེན་དུ་གྱུར་
བའི་ལྷའི་རྣ་བ་ལས་སྐྱེས་ཤིང་འཇིག་རྟེན་གྱི་ཁམས་ཀྱི་སྒྲ་ཕྲ་རགས་ཤེས་པ་ལྷའི་རྣ་བའི་མངོན་ཤེས་
ཀྱི་མཚན་ཉིད་དུ་གསུངས་པའོ། །རྣ་བའི་མངོན་ཤེས་ནི་དབང་ཤེས་མིན་ལ་ཡིད ཤས་ཡིན་ཏེ། སྤྱི་
དོན་རོལ་མཚོ་ལས། ལྷའི་མིག་དང་རྣ་བའི་མངོན་ཤེས་འདི་ཉིད་དབང་ཤེས་སུ་མི་འཐད་དེ། དེ་
གཉིས་ཡིད་ཤེས་ཡིན་པའི་ཕྱིར་ཞེས་གསུངས་པས། དེ་ལྟ་བུའི་ཡིད་ཤེས་མངའ་བའི་ཇོ་བོ་ཆེན་པོ་ལ་
གསོལ་བ་འདེབས་པ་འོ་ཞེས་པའོ། །
(༣） ལུས་ཀྱི་རྫུ་འཕྲུལ་མངའ་བ།
ལྷ་སར་ལྷ་ཡི་རོལ་མོ་བསྒྲགས་པ་ལས་ཞེས་སོགས་ཀྱི་ཤོ་ལོ་ཀ་གཅིག་བྱུང་། དོན་ནི་ལྷ་ས་
སྟེ། ཁྲི་རལ་བ་ཅན་གྱི་དུས་སུ་བཙུགས་པའི་ལྷ་སའི་གཙུག་ལག་ཁང་གི་མདུན་གྱི་དབོན་ཞང་རྡོ་རིང་
གི་ངོས་སུ་ལྷ་སའི་ཤར་ཕྱོགས་སྦྲ་སྟོད་ཚལ་ཞེས་འབྱུང་བས་དེ་དུས་མིང་འདི་ཡོད་པར་གསལ། རྔོག་
ལེགས་པའི་ཤེས་རབ་ཀྱིས་ཇོ་བོ་ཨ་ཏི་ཤ་ལྷ་སར་སྤྱན་དྲངས། མི་དཀར་བོ་ཅིག་སྡུན་བསུར་བྱུང་
སྟེ། མ་ཧཱ་པཎྜིཏ་བྱོན་པ་ལེགས་སོ་རྒྱལ་བར་གྱུར་ཅིག་གསུངས། ཇོ་བོ་དེ་མ་ཐག་ཆིབས་ལས་བབ་
སྟེ། ཕྱག་ཐལ་མོར་སྦྱར། མདོ་འདོན་གྱིན་མགྱོགས་པར་འཕྲུལ་སྣང་དུ་བཞུད་པའི་ལོ་རྒྱུས་མངའ་བ་
དེ་ལ་སྦྱར་ཞིང༌། ལོ་རྒྱུས་ལ་ལར་འཕྲུལ་སྣང་གི་མཁའ་དབྱིངས་ནས་ལྷ་ཡི་བུ་དང་བུ་མོ་དང་བྱང་
སེམས་ཉན་རང་མང་བོས་ཁྲུས་མཛད་པ་དང་རོལ་མོའི་སྒྲ་སྙན་མོ་བསྒྲགས་པ་གསན་པ་ལས། ཇོ་
བོ་ཉིད་བར་ཁང་དུ་བྱོན་པར་བཤད་པས། གང་ལྟར་དེ་དུས་གཟིགས་སྣང་ཁྱད་པར་བ་ཞིག་བྱུང་བ་
བསྙོན་མི་ནུས་སོ། །བར་ཁང་སྟེ། ལྷ་སའི་གཙུག་ལག་ཁང་གི་ཐོག་སོ་གཉིས་པའི་སྟེང་དུ་བཞུགས་
པའི་ལྷ་ཚོགས་ལ་ཕྱག་རྟེན་ཕུལ་ནས་མཆོད་པ་དང༌། མཁའ་ལ་བསྐོར་བ་མཛད། རྫུ་འཕྲུལ་གྱི་
མངོན་ཤེས་ཏེ། རྗེ་བཙུན་ཆོས་ཀྱི་རྒྱལ་མཚན་གྱིས་མངོན་ཤེས་དྲུག་གི་ནང་ཚན་གང་ཞིག ས་གཡོ་
， 28



ཇོ་མོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
བ་དང་གཅིག་ཏུ་བསྒྱུར་ཞིང་མང་བོ་སྤྲུལ་བ་ལ་སོགས་པ་བྱེད་པར་ནུས་པའི་རིག་པ་རྫུ་འཕྲུལ་གྱི་
མངོན་ཤེས་ཀྱི་མཚན་ཉིད་དུ་གསུངས་པས། དེ་ལྟ་བུའི་རྫུ་འཕྲུལ་གྱི་མངོན་ཤེས་མངའ་བ་ལ་གསོལ་
བ་འདེབས་པའོ་ཞེས་པའོ། །
(༤) སྔོན་གནས་རྗེས་དྲན་གྱི་མངོན་ཤེས་མངའ་བ།
གང་དུ་རྒྱལ་བོས་བཀའ་ཆེམས་གཏེར་དུ་སྦས་ཞེས་སོགས་ཤོ་ལོ་ཀ་གཅིག་བྱུང་། དོན་ནི། ཇོ་བོ་
ལྷ་སར་ཕེབས་ཏེ། ལྷ་དང་གཙུག་ལག་ཁང་ཁྱད་པར་ཅན་གཟིགས་པ་ན། འདི་ལ་ཇི་ལྟར་བཞེངས་
པའི་ལོ་རྒྱུས་འོང་ཐང་དགོངས་པའི་ཚེ། ལྷ་སའི་སྨྱོན་མ་ཟེར་བའི་མཁའ་འགྲོ་མ་ཞིག་གིས་ལུང་
བསྟན་ནས་གདུང་གི་གསེབ་ནས་ཕྱུང༌། ཉིན་གཅིག་གནང་བ་ལས་མ་བྱུང་བས། སློབ་མ་ཚོས་བགོ་
བཤའ་མཛད་དེ་བྲིས། དཔེ་ཕྱི་མ་དེ་ནུབ་རོང་གདུང་ནང་དུ་སྦས་པའི་ལོ་རྒྱུས་ལ་སྦྱར་ཏེ་གསུངས་
པའོ། །ལྷ་སའི་གཙུག་ལག་ཁང་དུ་རྒྱལ་བོ་སྲོང་བཙན་གྱིས་མ་ཎི་བཀའ་འབུམ་དང་བཀའ་ཆེམས་ཀ་
ཁོལ་མ། བཙུན་མོ་རྣམས་ཀྱིས་མཛད་པའི་བཀའ་ཆེམས་དར་དཀར་གསལ་བ་དང༌། བློན་པོ་བཅུ་
དྲུག་གིས་མཛད་པའི་བཀའ་ཆེམས་ཟླ་བ་འདོད་འཇོ་དང་བཅས་གཏེར་དུ་སྦས་པར་བཀའ་ཆེམས་ཀ་
ཁོལ་མ་ལས་བྱུང་བའོ། །བཀའ་ཆེམས་ཀ་ཁོལ་མ་མཁའ་འགྲོ་མའི་ལུང་བསྟན་ལྟར་གཏེར་ཁ་ཕྱེ་ནས་
ཇོ་བོ་ཨ་ཏི་ཤ་ཁྱོད་ལ་གཏད། ཤཱཀྱ་མུ་ནེའི་འཇའ་ས་སྟེ། བཀའ་ཡིག་ལོ་རྒྱུས་སམ་གཙུག་ལག་ཁང་ཇི་
ལྟར་བཞེངས་པའི་ལོ་རྒྱུས་ངེས་པ་ཇོ་བོ་ཆེན་པོ་ཁྱོད་ཀྱི་དྲིན་དུ་འདུག་པས། ཇོ་བོ་བཀའ་དྲིན་ཅན་ལ་
གསོལ་བ་འདེབས་པའོ་ཞེས་པའོ། །
（༥) གཞན་སེམས་ཤེས་པའི་མངོན་ཤེས་མངའ་བ།
ས་བདག་ནད་ཀྱིས་ཟིན་པའི་མི་རྣམས་ལ་ཞེས་སོགས་ཀྱི་ཤོ་ལོ་ཀ་གཅིག་བྱུང་། དོན་ནི། ས་
བདག་གི་ནད་དམ་མཛེ་ནད་ཀྱིས་ཟིན་པའི་འགྲོ་བ་མང་བོ་སྡུག་བསྔལ་གྱིས་གཟིར་ཏེ། སེམས་ཉམ་
ཆུང་བར་གནས་པ་མང་བོའི་སེམས་ཀྱི་རྣམ་གྲངས་མཁྱེན་བཞིན། དུས་རྟག་ཏུ་ཚེ་འཛིན་བསྲུང་བའི་
སྐོར་ཏེ། སྔགས་དང་སྨན་རྣམས་ཀྱང་ཁྱོད་ལས་བྱུང་ཞིང་དར་ཏེ། འགྲོ་བའི་ནད་གསོ་མཛད། ཇོ་བོ་
བོད་དུ་ཕེབས་པའི་དུས་སྐབས་དེ་དག་ཏུ་བོད་ལ་ས་བདག་གི་ནད་ཀྱིས་ཟིན་པའི་འགྲོ་བ་མང་བོ་
ཡོད་པ་དང༌། འབྲོམ་ཞིང་དུ་གཤེགས་པའི་སྐབས་སུ་ས་བདག་གི་ནད་བཞེས་པ་ལས་ཀྱང་རྟོགས་
29



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ནུས་སོ། །ཇོ་བོ་ཆེན་པོ་ཡིས་སེམས་ཅན་རྣམས་ཀྱི་ནད་གསོ་བར་མཛད་པས་ཀླུ་སྒྲུབ་གཉིས་པར་
གྲགས་པ་ཡིན་ཏེ། སྔོན་སློབ་དཔོན་ཀླུ་སྒྲུབ་ཀྱིས་གསོ་བ་རིག་པའི་བསྟན་བཅོས་སྦྱོར་བ་བརྒྱ་བ་
སོགས་བརྩམས་ཏེ། འགྲོ་དོན་མཛད་པའོ། །དེའི་སྟབས་ཀྱིས་ཇོ་བོ་ཆེན་པོ་ལ་ཀླུ་སྒྲུབ་གཉིས་པ་ཞེས་
ཡོངས་སུ་གྲགས་པ་དེ་ཉིད་ལ་གསོལ་བ་འདེབས་པའོ་ཞེས་པའོ། །
(༦) ཟག་ཟད་ཀྱི་མངོན་ཤེས་མངའ་བ།
སྙེ་ཐང་འོར་དུ་བྱེ་མའི་སྟེང་བཞུགས་ཚེ་ཞེས་སོགས་ཀྱི་ཤོ་ལོ་ཀ་གཅིག་བྱུང་། དོན་ནི། སྙེ་
ཐང་ལ་སྙེ་ཐང་ན་མོ་ཆེ་ཞེས་འབྲི་སྲོལ་འདུག ཕྱིས་སུ་ཇོ་བོ་ཨཏིཤ་ཞབས་སོར་བསྐྱོད་དེ་གཤེགས་
པ་ལས། ཡུལ་གྱི་དགེ་མཚན་གྱིས་ཐུགས་འཕྲོག་ནས་མཉེས་པའི་གསུང་གི་དབུགས་དབྱུང་བའི་
ཡུལ་མཉེས་ཐང་དུ་གྲགས་ཞེས་ཀྱང་འབྱུང་བ་ལ་བརྟགས་ན། མཉེས་ཐང་ཞེས་པའི་འབྲི་སྲོལ་བྱུང་
འདུག སྙེ་ཐང་གི་འོར་ནི་སྒྲོལ་མ་ལྷ་ཁང་གི་ཤར་ངོས་སུ་ཡོད་པའི་གྲོང་ཚོ་འོར་ཞེས་བྱ་བ་དེ་ཡིན་
ཞིང༌། ཇོ་བོ་ཆེན་པོ་སྙེ་ཐང་འོར་གྱི་བྱེ་མའི་སྟེང་བཞུགས་ཏེ། སྐལ་ལྡན་མང་བོར་ཆོས་ཀྱི་འཁོར་
ལོ་བསྐོར་བ་མཛད་པའི་ཚེ་ན། དེར་འདུས་ཀྱི་སྐལ་ལྡན་ཕོ་མོ་རྒན་གཞོན་རྣམས་དད་པ་མཆི་མ་
འཁྲིགས་པ་སྨྲས་ཅི། བརྒྱ་བྱིན་གཙོ་འཁོར་ལྷ་སོགས་བར་སྣང་དུ་ལྷའི་ཚོགས་མང་བོ་རྣམས་ཀྱིས་
ཆོས་ཉན་པ་དང་། བླ་མ་མཉེས་ཕྱིར་རིན་ཆེན་སྣ་ལྔའི་མེ་ཏོག་གི་མཆོད་པའི་ཆར་བ་བསམ་གྱིས་
མི་ཁྱབ་པ་ཕབ་པ་ཀུན་གྱིས་མཐོང་བ་དང་། བསམ་ཡས་སུ་བཞུགས་པའི་ཚེ། ལྷ་རྣམས་ཀྱིས་ང་ལ་
མཆོད་པ་བྱས་གསུངས་པ་དང་། ལན་ཅིག་ཇོ་བོའི་མདུན་དུ་མིའམ་ཅིའི་ལྗོན་པ་རྟ་མགོ་ཅན་ཐལ་མོ་
སྦྱར་ཏེ་ཀྲོང་ངེ་འདུག་པ་གཟིགས། རྣལ་འབྱོར་བ་ལ་གསུངས་པས། ཨ་ཏི་ཤ་མི་འཇིགས་སམ་ཞུས་
པས། གང་ལ་འཇིགས་མི་གཅིག་མདུན་ན་འདུག་པ་འདྲ་གསུངས། དེ་ལྟ་བུའི་ལྷ་ཡི་ལྷ་གྱུར་བ་ཇོ་བོ་
ཆེན་པོ་ཁྱོད་ལ་གསོལ་བ་འདེབས་སོ་ཞེས་པའོ། །
(༧) འཆི་འཕོ་བ་དང་སྐྱེ་བ་ཤེས་པའི་མངོན་ཤེས་མངའ་བ།
གཡོར་བོ་མཆིམས་ཕུར་བུ་མོས་མགོ་རྒྱན་ཕུལ་ཞེས་སོགས་ཤོ་ལོ་ཀ་གཅིག་བྱུང༌། དོན་
ནི། གཡོར་བོ་ཞེས་པ་དབུས་གཙང་ལྷོ་ཁའི་གྲྭ་ཕྱི་དང་གྲྭ་ནང་རྒྱུད་ཀྱི་ས་ཁུལ་སྤྱིའི་མིང་ཡིན་
ཞིང་། མཆིམས་ཕུ་ནི་ལྷོ་ཁའི་གྲྭ་ནང་རྫོང་གི་ཁོངས་སུ་ཡོད་པའི་བསམ་ཡས་མཆིམས་ཕུ་དེ་
: 30:



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
ཡིན། དེ་ནས་བག་ལ་འགྲོ་བའི་བུ་མོ་ཞིག་གིས་མགོ་རྒྱན་ཐམས་ཅད་ཇོ་བོ་ལ་ཕུལ་བས། ཕ་མས་
འཐབ། བུ་མོ་གཙང་བོ་ལ་ལྕེབས། གཞུང་སྒྲེ་མཁར་དུ་བུ་མོའི་ཆེད་དུ་ཀུན་རིག་གི་དཀྱིལ་འཁོར་
ཆོ་གའམ་ཀུན་རིག་སྒྲུབ་མཆོད་མཛད་དེ། བུ་མོ་དེ་ཡི་སྒྲིབ་སྦྱོང་མཛད། ཇོ་བོའི་ཞལ་ནས། ངའི་བུ་
མོ་འཚེངས། སུམ་ཅུ་རྩ་གསུམ་དུ་སྐྱེས་གསུངས་པས༔ འགྲོ་བའི་འདྲེན་པ་ཇོ་བོ་ཁྱེད་ལ་གསོལ་བ་
འདེབས་སོ་ཞེས་པའོ། །
(༨) མ་འོངས་པའི་མངོན་པར་ཤེས་པ་མངའ་བ།
ཁོ་བོ་འདི་ནས་དགའ་ལྡན་གནས་སུ་འགྲོ་ཞེས་སོགས་ཤོ་ལོ་ཀ་གཅིག་བྱུང༌། དོན་ནི། ཇོ་བོ་
ཞིང་དུ་ཕེབས་ཁར་སྙེ་ཐང་འདི་ནས་དགའ་ལྡན་ཏེ། དགའ་ལྡན་ནི། འདོད་ལྷ་རིགས་དྲུག་གི་ནང་
གསེས་ཤིག་སྟེ། འདོད་ལྷ་རིགས་དྲུག་ནི། 1)རྒྱལ་ཆེན་རིགས་བཞི། (2)སུམ་ཅུ་རྩ་གསུམ། (ི་འཐབ་
བྲལ། （ིདགའ་ལྡན། (6)འཕྲུལ་དགའ། (6)གཞན་འཕྲུལ་དབང་བྱེད་བཅས་སོ། །རྒྱལ་བོ་རི་རབ་ཀྱི་རྩེ་
མོར་རྒྱལ་ཆེན་རིགས་བཞི་དང༌། དེའི་ཡན་ཆད་དུ་སུམ་ཅུ་རྩ་གསུམ་འཐབ་བྲལ་སོགས་རིམ་བཞིན་
ཆགས་པ་ཞིག་གོ །ལྷ་གནས་ཐབས་བྲལ་གྱི་སྟེང་དུ་དགའ་ལྡན་གྱི་ལྷ་གནས། དེ་ལས་ལོགས་སུ་གྲོང་
ཁྱེར་ལས་ཟུར་དུ་དགའ་ལྡན་ཡིད་དགའ་ཆོས་འཛིན་གྱི་གནས་ཡོད། ཕ་ཆོས་སུའང༌། ཇོ་བོའི་ཞལ་
ནས། ང་ཡང་དགའ་ལྡན་དུ་སོང་ནས་ལྷའི་བུ་ནམ་མཁའ་དྲི་མ་མེད་པ་ཞེས་བྱ་བར་འགྱུར། ད་ཁྱོད་
ཀྱིས་ངའི་གཟུགས་ཅིག་ལེགས་པར་ཚད་དུ་བྲིས་ལ། ང་དགའ་ལྡན་ནས་ཁུག་ལ་རབ་གནས་ལེགས་
པར་གྱིས། ང་ལ་རྟག་ཏུ་མཆོད་པ་ཕུལ་ཞིང་གསོལ་བ་ཐོབ། ང་དགའ་ལྡན་ནས་འོང་བ་ཡིན་ནོ། །ད་
དུང་ཟླ་བ་གཅིག་གི་བར་དུ་དངོས་སུ་མཆོད་པ་གྱིས་ཞེས་གསུངས་པ་ལྟར། དགའ་ལྡན་དུ་ཕེབས་
དགོངས་གཏད་པ་དང་། ཇོ་བོ་ང་ལ་དད་ཅིང་གུས་པར་བྱེད་པ་རྣམས་དགའ་ལྡན་གྱི་གནས་སུ་
མཇལ་བར་འགྱུར་ཞེས་གསུངས་པས། མ་འོངས་མངོན་སུམ་དུ་གཟིགས་པའི་ཇོ་བོ་ཆེན་པོ་ཁྱོད་ལ་
གསོལ་བ་འདེབས་པའོ་ཞེས་པའོ། །
(༩) དེ་དག་གི་དོན་བསྡུས་ཏེ་གསོལ་བ་འདེབས་པ། །
དགའ་ལྡན་གནས་ན་ནམ་མཁའ་དྲི་མ་མེད་ཅེས་ སོ གས་ཤོ་ལོ་ཀ་གཅིག་བྱུང༌། དོན་
ནི། དགའ་ལྡན་ཡིད་དགའ་ཆོས་འཛིན་གྱི་གནས་སུ་རྗེ་བཙུན་བྱམས་པ་མགོན་པོའི་དྲུང་ན། བྱང་
་31 :



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཆུབ་སེམས་དཔའ་ནམ་མཁའ་དྲི་མ་མེད་ཀྱི་སྐྱེ་བ་བཞེས་ནས་ཐེག་པ་ཆེན་པོའི་ཆོས་ལ་མངོན་པར་
སྤྱོད་པ་དང༌། རྒྱ་གར་འཕགས་པའི་ཡུལ་དུ་བཞུགས་དུས། བསྟན་པ་ལ་བསྲུང་བ་བཞི་སྟེ། རྣལ་
འབྱོར་གྱི་སྟོབས་ཀྱིས་བསྲུང་བ་དང་། དབང་ཕྱུག་གི་སྟོབས་ཀྱིས་བསྲུང་བ། རིགས་ཀྱི་སྟོབས་ཀྱིས་
བསྲུང་བ། རིགས་པའི་སྟོབས་ཀྱིས་བསྲུང་བ་བཅས་པས་བསྲུངས་པར་མཛད་པས། དཱིཐཾཀར་ཞེས་
སྡེ་བ་ཀུན་གྱིས་བཀུར་བར་མཛད་པ་དང༌། བོད་ཁ་བ་ཅན་དུ་བྱོན་ནས་མངའ་རིས་སུ་ལས་རྒྱུ་
འབྲས་ཞིབ་ཏུ་གསུངས་པས། པཎྜིཏ་ལས་འབྲས་པར་གྲགས་ཤིང༌། སྙེ་ཐང་དུ་ཕྱག་ཕེབས་ཏེ་སྐྱབས་
འགྲོའི་བསླབ་བྱ་ཕན་ཡོན་བརྒྱད་དང་བཅས་པ་གསུངས་པས། ཇོ་བོ་སྐྱབས་འགྲོ་བར་གྲགས་པའི་
དཔལ་ལྡན་ཨ་ཏི་ཤ་ཞེས་ས་སྟེང་གྲགས་པས་ཡོངས་སུ་ཁྱབ་པ་ཁྱོད་ལ་སྒོ་གསུམ་གུས་པས་གསོལ་
བ་འདེབས་པའོ་ཞེས་པའོ། །
(༡༠） མཇུག་གི་དོན།
ཀ བྱིན་རླབས་ཕབ་པར་བཀའ་དྲིན་གསོལ་བ།
འབྲོམ་སྟོན་བདག་གིས་རྭ་སྒྲེང་ལྷ་ཁང་བཞེངས་ཞེས་སོགས་ཤོ་ལོ་ཀ་ གཅིག་བྱུང་། དོན་
ནི། ཇོ་བོ་ཞིང་དུ་ཕེབས་རྗེས། འབྲོམ་སྟོན་པ་རྒྱལ་བའི་འབྱུང་གནས་བདག་གིས་རྭ་སྒྲེང་ལྷ་ཁང་
བཞེངས། ལྷ་ཁང་འདི་ནི་འབྲོམ་གྱིས་རབ་བྱུང་དང་པོའི་མེ་བྱ་སྟེ། སྤྱི་ལོ༡༠༥༧ལོར་བཏབ། དེང་
སང་ལྷུན་གྲུབ་རྫོང་ཕོད་མདོ་ཆུས་ཀྱི་ཁོངས་སུ་གཏོགས། དེ་སྔོན་ཇོ་བོ་རྗེ་སྙེ་ཐང་དུ་དགོངས་པ་
མྱ་ངན་ལས་འདའ་ཁར་སློབ་མ་རྣམས་ལ་ཞལ་ཆེམས་ཀྱི་ཚུལ་དུ་བཀའ་སློབ་མང་དུ་གནང་བའི་
མཇུག་ཏུ། འབྲོམ་སྟོན་པ་ལ་ཇོ་བོ་རང་ཉིད་ཀྱི་ཐུགས་དམ་རྟེན་ཐུབ་དབང་གི་སྐུ་དང༌། གསང་
འདུས། འཇམ་དཔལ་རྡོ་རྗེའི་གསེར་སྐུ། སྒྲོལ་མ་གསུང་འབྱོན་མ། སྤྱན་རས་གཟིགས་ཀྱི་བྲིས་
ཐང་། རྒྱ་དཔེ་པོ་ཏི་ཁག བླ་མ་གསེར་གླིང་བའི་གདུང་ཁང་གདུགས་ཅན་བཅས་གནང་ནས་སངས་
རྒྱས་ཀྱི་བསྟན་པ་གནས་པ་དགེ་འདུན་གྱི་སྡེ་ལ་རག་ལས་པས། ཁྱོད་ཀྱིས་རྟེན་འདི་རྣམས་བཞུགས་
སའི་གཙུག་ལག་ཁང་བཞེངས་ཏེ། དགེ་འདུན་གྱི་སྡེ་ཚུགས་ཤིག་ཅེས་གསུངས་པ་ཐུགས་སུ་བཅངས་
ནས་འབྲོམ་གྱིས་ཇོ་བོ་འདས་པའི་ཕྱི་ལོ་དེར། རྭ་སྒྲེང་གི་གནས་བདག་ཞང་འཕྲང་ཀ་བེར་ཆུང་གིས་
གདན་དྲངས་པ་ལྟར། གནས་འདིར་བརྟག་པ་མཛད་ཅིང་ཆ་རྐྱེན་ཕུན་སུམ་ཚོགས་པར་གཟིགས་
: 32;



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ། །
ཏེ། ཐོག་མར་ཀ་བ་གཉིས་ཀྱི་རྒྱ་ཁྱོན་ཡོད་པའི་དབུ་རྩེ་ཀ་གཉིས་མ་བཞེངས། རིམ་གྱིས་རྒྱ་བསྐྱེད་
པའོ། །འབྲོམ་གྱིས་ཇོ་བོ་རྗེའི་ཐུགས་དམ་གྱི་རྟེན་བཞུགས་པའི་རྭ་སྒྲེང་ལྷ་ཁང་བཞེངས་ཏེ། འགྲོ་
བ་ཉམ་ཐག་པ་རྣམས་འཁོར་བ་ལས་འདྲེན་པའི་ཕྱིར་དུ། ཇོ་བོ་ལ་གསོལ་བ་བཏབ་པའམ་རང་
ཉིད་ཀྱི་རེ་བ་དང་མོས་པ་ཡང་ཡང་ཞུས་པ་ལས། དགའ་ལྡན་གྱི་གནས་ལས་རབ་གནས་ཀྱི་མེ་ཏོག་
གཏོར། བྱིན་རླབས་ཏེ། བྱིན་ནི་ནུས་པ་དང༌། རླབས་ནི་ངན་པ་བཟང་བོར་འགྱུར་བ་སྟེ། དེ་འདྲའི་
ནུས་པ་དེ་ལ་བརྟེན་ནས་དགེ་བའམ་ལེགས་པའི་ཕྱོགས་སུ་འགྱུར་བའི་དངོས་གྲུབ་ཕབ་པའམ་གནང་
བའི་ཇོ་བོ་ཆེན་པོ་ལ་གསོལ་བ་འདེབས་པའོ་ཞེས་པའོ། །
ཁ ཐུགས་རྗེས་གཟིགས་པར་གསོལ་བ།
ཁྱོད་ཀྱི་ཡོན་ཏན་མཐོང་དང་ཐོས་པ་དང་ཞེས་སོགས་ཀྱི་ཤོ་ལོ་ཀ་གཅིག་བྱུང་། དོན་ནི། ཇོ་
བོ་ཆེན་པོ་ཁྱོད་ཀྱི་ཡོན་ཏན་མཐོང་བ་དང་ཐོས་པ་དང་། དང་བའི་ཡིད་ཀྱིས་ལྷང་ལྷང་དུ་གསོལ་བ་
འདེབས་པ་ལགས་ན། དགའ་ལྡན་གྱི་གནས་ནས་ཐུགས་རྗེའམ་སྙིང་རྗེ་ཡིས་གཟིགས་པར་མཛོད་
ལ། གསོལ་བ་འདེབས་པ་བཞིན་དུ་བྱིན་གྱིས་བརླབ་ཏུ་གསོལ་བའོ་ཞེས་པའོ། །
ག ཕྱིས་ཀྱི་ཆོས་བརྒྱུད་འཛིན་པའི་སློབ་མ་རྣམས་ལའང་ཐུགས་རྗེས་འཛིན་པར་གསོལ་བ།
ད་དུང་ཁ་བ་ཅན་ན་ཁྱོད་ཉིད་ལ་ཞེས་སོགས་ཀྱི་ཤོ་ལོ་ཀ་གཅིག་བྱུང་། དོན་ནི། ད་དུང་ཁ་
བ་ཅན་ན་ཇོ་བོ་ཆེན་པོ་ཁྱོད་ཉིད་ལ། དད་ཅིང་རྗེས་སུ་སློབ་པའི་སློབ་མ་མང་བོ་ཡོད་དེ། དགེ་
བཤེས་ཁུ་སྟོན་བརྩོན་འགྲུས་གཡུང་དྲུང་དང་། རྔོག་ལེགས་པའི་ཤེས་རབ། འགོས་ལོ་ཙཱ་བ་ཁུག་པ་
ལྷ་བཙས་༼ རྙིང་མ་བ་ལ་དགག་པ་དུ་མ་མཛད། ལན་ཡང་ཀུན་མཁྱེན་ཀློང་ཆེན་པ། མཉམ་མེད་
བསམ་གཏན་གླིང་བ། མངའ་རིས་པཊྚཏ་རྣམས་ཀྱིས་རྩོད་སྤོང་མཛད ༽སོགས་སོ། །དེ་དག་ཐུགས་
ལ་དགོངས་ནས་བུ་ལ་མ་བཞིན་དུ། བརྩེ་བའམ་སྙིང་རྗེ་ཡིས་ཚེ་རབས་འདི་དང་ཕྱི་མ་ཐམས་ཅད་དུ་
བདག་གི་བཤེས་གཉེན་མཛད་དུ་གསོལ་ཞེས་པའོ། ། །
ང ལྷག་པར་དུ་སྙིགས་མའི་སྐྱེ་བོ་རྣམས་ལ་ཐུགས་རྗེས་གཟིགས་པར་གསོལ་བ། །
སྙིགས་དུས་སྐྱེ་བོ་དམུས་ལོང་ལྟ་བུ་རྣམས་ཞེས་སོགས་ཤོ་ལོ་ཀ་གཅིག་བྱུང༌། དོན་ནི། སྙིགས་
མའི་དུས་ཀྱི་སྐྱེ་བོ་དམུས་ལོང་ངམ་མིག་མེད་རྣམས། དམ་མིན་ཏེ། དམ་ཚིག་དང་མི་ལྡན་པའི་དགེ་
： 33:



སུ
། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བའི་བཤེས་གཉེན་འདྲ་བ་དག་གིས་རྗེས་སུ་བཟུང་བའམ་དབང་དུ་བསྒྱུར་བས། འཁོར་བའི་གཅོང་
རོང་ངམ་གཡང་ས་ལྟ་བུའི་གནས་སུ་ལྷུང་ཞིང་གྱུར་བས་འདྲེན་པ་མེད་པར་འུ་ཐུག་ཐབས་ཟད་དུ་
གྱུར་བ་རྣམས། ཇོ་བོ་ཆེན་པོའི་ཐུགས་རྗེའི་ལྕགས་ཀྱུས་མྱུར་དུ་དྲང་དུ་གསོལ་ཞེས་པའོ། །
ཅ མཐར་དགེ་རྩ་མཐའ་དག་བཤེས་གཉེན་རྗེས་འཛིན་དུ་བསྔོ་བ།
དུས་དང་གནས་སྐབས་དག་ནི་ཐམས་ཅད་དུ་ཞེས་སོགས་ཤོ་ལོ་ཀ་གཅིག་བྱུང་། དོན་
ནི། དུས་མ་འོངས་པ་དང་གནས་སྐབས་དག་སྟེ། དུས་གསུམ་ཐམས་ཅད་དུ། དམ་པ་ཁྱོད་ནི་
བདག་གི་མགོན་དང་སྐྱབས་ཁོ་ན་ལགས་པས། སྒྲིབ་གཉིས་འབྱང་ཞིང་དགེ་བའི་ཡོན་ཏན་གྱིས་
མངོན་པར་ཕྱོགས་པར་འཚང་རྒྱ་འགྱུར་བའི་བར་ཐོས་བསམ་སྒོམ་གསུམ་བདག་ལ་བསྩལ་དུ་
གསོལ་ཞེས་པའོ། །
གསུམ་པ། བསྟོད་པ་འདིའི་ཁྱད་ཆོས།
ཀ རྣམ་ཐར་གྱི་ཁ་གསལ་ཞིང་འགངས་ཡོངས་སུ་འདུ་བས་བརྗོད་དོན་གནད་ལ་ཁེལ་བ།
ཁ དོན་གྱི་གོ་རིམ་དྲིལ་ཞིང་རིམ་ཅན་དུ་བསྟན་པས་འཇུག་བདེ་བ། །
ག འཁྱོག་བརྗོད་ཀྱིས་མ་བསླད་པར་རང་བཞིན་དྲང་བོར་བརྗོད་པས་འཛིན་སླ་བ།
ང རང་གི་མོས་གུས་དྲག་པོས་སྦྱར་ཞིང་། ཡིད་ཀྱི་དང་བ་འདྲེན་པས་རྒྱུད་འཁུལ་བ། །
ཙ བོད་རང་གི་རྩོམ་གྱི་གོམས་འདྲིས་མངོན་པར་གསལ་བས་རྩོམ་གཤིས་ཁྱད་པར་དུ་འཕགས་པ།
.34 •



ཇོ་བོ་རྗེ་བསྟོད་པ་སུམ་ཅུ་བའི་འགྲེལ་བ་བློ་ལྡན་དགྱེས་པའི་རོལ་མོ།
ཟུར་མཆན།
(1) དཔའ་བོ་གཙུག་ལག་ཕྲེང་བའི་ཆོས་འབྱུང་མཁས་པའི་དགའ་སྟོན། ཨ་རིག་དགེ་བཤེས་ཀྱི་ལམ་རིམ་ཟིན་བྲིས།
(2) ཡོངས་འཛིན་ཡེ་ཤེས་རྒྱལ་མཚན་གྱི་ལམ་རིམ་བླ་བརྒྱུད། སུམ་པ་ཡེ་ཤེས་དཔལ་འབྱོར་གྱི་ཆོས་འབྱུང་དཔག་
བསམ་ལྗོན་པ།
(3) ལས་ཆེན་གྱི་བཀའ་གདམས་ཆོས་འབྱུང་། ས་སྐྱའི་སྔགས་འཆང་གི་བཀའ་གདམས་ཆོས་འབྱུང་། དུ་ཀུ་ལ་
བི་དཀར། ཅོ་ནེ་བསྟན་འགྱུར་དཀར་ཆག ལམ་རིམ་བླ་བརྒྱུད་བཅས་སུ་གསལ།
(4) བཀའ་གདམས་ཕ་ཆོས་ནང་གསལ།
(5) དགའ་ལྡན་ཆོས་འབྱུང༌། ལས་ཆེན་བཀའ་གདམས་ཆོས་འབྱུང་། ཀུན་མཁྱེན་བསྟན་རྩིས་བཅས་སུ་གསལ།
་3 .



ས་བཅད་གཉིས་པ།
39
སྟོན་པ་ཤཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་
འགྲེལ་བ་རྗེས་འཛིན་ལྷ་ཡི་རྔ་སྒྲ།



ས་བཅད་གཉིས་པ། སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་
ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ།
དང་པོ། མཛད་པ་པོའི་རྣམ་ཐར།
རྗེ་ཙོང་ཁ་བ་འཁྲུངས་པའི་གནས་ནི། མདོ་སྨད་ཀྱི་ཙོང་ཁའི་ཡུལ་ད་ལྟའི་སྐུ་འབུམ་བྱམས་
པ་གླིང་གི་གསེར་སྡོང་ཆེན་མོའི་ལྷ་ཁང་གི་ཤུལ་ཏེ། སྔར་ལུང་ལག་ཏུ་གྲགས་པ་རྟོགས་ལྡན་འཇམ་
དཔལ་རྒྱ་མཚོའི་གསུང་དུ་གསལ། ཨ་མདོའི་ཕྱོགས་སུ་ལུང་བ་ཐག་རིང་བའམ་འགྲོ་མི་བདེ་བ་དག་
ལ་ལུང་ལོག་དང་། དཔའ་རིས་པ་རྣམས་ཀྱི་སྐད་བྱིངས་སུ་ལུང་ལག་ཏུ་ད་ལྟའང་གྲགས་པས། ས་
ཆ་དེ་ཡུལ་འདིའི་དགུན་སར་གྱུར་ཅིང༌། སྐབས་དེ་དུས་ལམ་མི་བདེ་བ་ཡིན་པར་སྣང་ངོ༌། །དེར་
རབ་བྱུང་དྲུག་པའི་མེ་བྱ་སྟེ། སྤྱི་ལོ༡༣༥༧ལོའི་ཟླ་བཅུ་བའི་ཚེས་བཅུའི་ཉིན་ཡབ་ཀྱི་ཀླུ་འབུམ་དགེ་
དང༌། ཡུམ་ཤིང་བཟའ་ཨ་ཆོས་གཉིས་ཀྱི་སྲས་སུ་བལྟམས་ཤིང༌། དགུང་ལོ་གསུམ་པ་ས་ཕག་ལོ་
སྟེ། སྤྱི་ལོ༡༣༥༩ལོར་ཀརྨ་རོལ་བའི་རྡོ་རྗེའི་མདུན་ནས་དགེ་བསྙེན་གྱི་སྡོམ་པ་མནོས་ཕྱིར། ཡབ་
ཡུམ་གྱིས་ཁྲིད་དེ་ཤ་བ་རི་རྫོང་དུ་ཕེབས། ཀརྨ་རོལ་བའི་རྡོ་རྗེས་སངས་རྒྱས་གཉིས་པ་འོང་བར་
ལུང་བསྟན་ཚུལ་རོལ་བའི་རྡོ་རྗེའི་ལམ་ཡིག་ཏུ་གསལ། སྤྱི་ལོ༡༣༦༣ལོར་དགུང་ལོ་བདུན་བཞེས་
པའི་དུས། ཡབ་ཡུམ་གྱིས་སྔར་ནས་ཁས་འཆེ་བ་བཞིན་དགེ་ལྡན་བསྟན་པའི་ཆུ་མགོ་བྱ་ཁྱུང་དགོན་
དུ། ཆོས་རྗེ་དོན་གྲུབ་རིན་ཆེན་གྱི་དྲུང་དུ་བསྐྱལ་ཏེ། དགེ་ཚུལ་གྱི་སྡོམ་པ་བཞེས། དེར་ཨ་ར་པ་
ཙའི་སྒྲུབ་པ་བཞེས་པས། ཨ་ར་པ་ཙའི་སྒྲུབ་ཁང་གི་ཤུལ་ད་ལྟའང་བཞུགས། ཆོས་རྗེ་དོན་གྲུབ་རིན་
ཆེན་གྱི་འཁྲུངས་ཡུལ་རེབ་གོང་ཤ་སྦྲང་ཡིན་པའི་ངག་རྒྱུན་མཆིས་པ་ལྟར། མཚམས་ལ་རེ་བླ་མའི་
ཕྱག་ཕྱིར་ཁྲིད་དེ་ཤ་སྦྲང་དགོན་དུ་ཕེབས་པའི་བཤད་རྒྱུན་ཀྱང་མཆིས། དགུང་ལོ་བཅུ་དྲུག་བཞེས་
པའི་ཆུ་བྱི་ལོ་སྟེ། སྤྱི་ལོ༡༣༧༢ལོར་བྲག་དཀར་སྤྲེལ་རྫོང་དང་མགོ་ལོག ཆབ་མདོ་སོགས་བརྒྱུད་དེ་
དབུས་སུ་ཞུགས། ཆུ་གླང་ལོ་སྟེ། སྤྱི་ལོ༡༣༧༣ལོར་འབྲི་གུང་དཔལ་གྱི་ནགས་ཁྲོད་དུ་ཕེབས། དེ་
་ 39:



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དུས་དབུས་གཙང་ཁུལ་དུ་ཆོས་རྗེ་སྤྱན་སྔ་ཆོས་ཀྱི་རྒྱལ་བོ་༼ སྤྱི་ལོ༡༣༣༥ནས་སྤྱི་ལོ༡༤༢༡ ༽དང་
ཆོས་གྲྭ་དེ་ཉིད་མཚན་ཉིད་ཆེ་བར་བརྟེན། གནས་དེར་ཕེབས་ཏེ། རྒྱ་ཆེན་སྤྱོད་པའི་བཞེད་ཚུལ་
ཐུགས་བསྐྱེད་ཆེན་མོ་དང་། དོན་བརྒྱུད་ཀྱི་ལམ་ཟབ་ལྔ་ལྡན་ཆོས་དྲུག་སོགས་གདམས་ཟབ་མང་
དུ་བཞེས་པ་དང༌་། ཕྱིས་སྤྱི་ལོ༡༤༠༩ལོར་རི་བོ་དགའ་ལྡན་འདེབས་པའི་མཐུན་རྐྱེན་མཛད་པ་མ་
ཟད། རབ་གནས་འབྲི་གུང་ནས་གཏོར་བར་མཛད་པ་འབྲི་གུང་ཆོས་འབྱུང་སོགས་སུ་གསལ་བ་
ལྟར་རོ། །འབྲི་གུང་ནས་ཚལ་བ། ཆོས་གྲྭ་ཆེན་པོ་བདེ་བ་ཅན་དུ་ཕེབས། འདི་ནི་ད་ལྟའི་ར་སྟོད་
དགོན་པའོ། །དེ་ནས་དབེན་གནས་དམ་པ་ཆོས་རྫོང་། འདི་ར་སྟོད་དགོན་པའི་ལྷོ་ངོས་ཀྱི་རི་
སྟེང་དུ་ཡོད། བདེ་བ་ཅན་དུ་ལོ་གཉིས་ཙམ་ལ་ཕར་ཕྱིན་གྱི་ཚིག་དོན་ལ་མཁས་པར་གྱུར། སྤྱི་
ལོ༡༣༧༥ལོ་སྟེ་དགུང་ལོ་བཅུ་དགུའི་སྟེང་གསང་ཕུ་དང་བདེ་བ་ཅན་ལ་སོགས་པ་རྣམས་སུ་གྲྭ་
སྐོར་ལ་བྱོན། དེ་ནས་གཙང་དུ་འབྱོན་པར་བཞེད། རིན་སྤུངས་ཀྱི་རོང་ཆེ་བ་ལ་མཛད། རིན་
སྤུངས་ཀྱི་རྒྱང་མཁར་ཕུའི་ལ་ལ་བྱོན། ཉང་སྟོད་མཁར་ཁ་ལ་མཛད་ནས་ཞ་ལུར་ཕེབས། སྣར་
ཐང་དང་ས་སྐྱ། ལ་སྟོད་བྱང༌། འདར་བཟང་ལྡན། ངམ་རིང་འགའ་རོང་ཆོས་སྡེ། ཇོ་མོ་ནང་། བོ་
དོང་། མར་རེས་སྤྱི་བོ་ལྷས། ཆོས་གྲྭ་ཆེན་པོ་ཨེར། སྣར་ཐང་། ཉང་སྟོད། གནས་རྙིང༌། རྩེ་ཆེན། ཉང་
སྟོད་བསམ་གླིང་། དེ་ནས་དབུས་སུ་ཕེབས། ཆོས་རྫོང་། དགུན་བདེ་བ་ཅན། སྐྱོར་མོ་ལུང་། སྟོད་
ལུང་ཕུ། བདེ་བ་ཅན། དགུན་གཙང་ཕྱོགས་ལ་བྱོན། གནས་རྙིང་། དེར་ཐོག་མར་གཟིགས་པའི་
རིམ་པ་བཞིན་གཞན་ལ་ཡང་འདོམས་པའི་སྒོ་ནས་མངོན་པ་ཀུན་བཏུས་ཚར་གཅིག་རྩལ་བཤད་
མཛད། དཔྱིད་སྣར་ཐང་། ས་སྐྱ། རིན་ཆེན་སྒང་གི་རྒྱབ་རི་མ་ནི་ཧ་འདོན་པ་ལན་འགའ་མཛད་པས་
སྐུ་སྟོད་ལྷུང་བ་དྭངས། ལ་སྟོད་བྱང་གི་སའི་ཆ་ངམ་རིང་། འཁྲུངས་ཡུལ་ནས་འཚོག་ཆས་ཅི་རིགས་
པ་འབུལ་བ་བསྐུར་ཡོད་པ་འདྲ་ཟེར་ནས་དེ་བཞེས་པ་ལ་ངམ་རིང་ནས་ས་སྐྱ། དེ་ནས་དབུས་སུ་
ཕེབས། མདོ་སྨད་ནས་ཡུམ་གྱིས་ཀྱང་ཞུ་བ་ནན་ཆེར་བྱུང་བའི་རྐྱེན་བྱས་ནས། ལན་ཅིག་མདོ་སྨད་ལ་
འབྱོན་པར་བཞེད་པ་འཁྲུངས་ཏེ། མལ་གྲོ་ལྷ་ལུང་དུ་བྱོན། འདི་ནས་ཕ་ཡུལ་དུ་མི་འབྱོན་པའི་ཐུགས་
ཐག་བཅད། རྣམ་ཐར་ཆེན་མོར། མདོ་སྨད་ནས་ཡུམ་གྱིས་འབྱོན་དགོས་ཡང་ཡང་ཞུས་པའི་མཐའ་
མ་ལ། དབུ་སྐྱེས་ཀྱི་ལན་བུ་དུང་ལྟར་དཀར་བར་གྱུར་བ་བསྐུར་ནས་ངེད་ན་ཚོད་འདི་ལྟར་དུ་གྱུར་
： 40 ，



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ། རྒྱུ
པ་བསམས་ནས་འབྱོན་དགོས་ཞུས་པ་ལ། ཕ་ཡུལ་དུ་བྱོན་པ་ལ་དགག་བྱ་ཆེ་ཞིང་དགོས་པ་ཆུང་བས་
འབྱོན་དུ་མི་བཏུབ་པའི་གནས་ཚུལ་དང་ཆབས་ཅིག་རྗེ་ཉིད་ཀྱི་སྐུ་བརྙན་རི་མོར་བྲིས་པའི་ཐང་ག་
ཞིག་ཀྱང་བསྐུར་བར་མཛད་པ་ཡུལ་དུ་འབྱོར་ནས། ཡུམ་གྱིས་ཞལ་ཕྱེ་མ་ཐག་སྐུ་བརྙན་དེས་ཨ་མ་
ཞེས་གསུངས་པས་ཡུམ་གྱི་ཐུགས་རྒྱུད་ལ་རྗེ་བདག་ཉིད་ཆེན་པོ་དངོས་སུ་མཇལ་བ་དང་མཚུངས་
པའི་མོས་གུས་དང་སྤྲོ་དགའ་ཚད་མེད་པ་འཁྲུངས་ཏེ་ཐུགས་ཁྲལ་སངས་པ་ཡིན་གསུངས། ཞལ་
ཐང་དེ་ཉིད་སྐབས་དེ་དུས་བོད་ཆོལ་ཁ་གསུམ་དུ་སྐད་གྲགས་ཆེ་བའི་ཚོང་དཔོན་ནོར་བུ་བཟང་
བོར་བརྒྱུད་བསྐུར་གནང་ནའང་། ཚོང་དཔོན་གྱིས་མ་ཕྱི་དངོས་དེ་ཁ་ཏི་ཁ་བར་གདན་དྲངས་
ཤིང༌། བཅོས་མ་ཞིག་ཡུམ་ལ་ཕུལ་བར་གྲགས། ཡུམ་ལ་ཕུལ་བའི་ཞལ་ཐང་ནི། སྐུ་འབུམ་དགོན་པའི་
གདན་རབས་སུ་སྔར་འདུ་ཁང་ཆེན་མོའི་རབ་གསལ་དུ་བཞུགས་པར་གསུངས། ཁ་ཏི་ཁ་བ་དགོན་
དུ་བཞུགས་པའི་ཞལ་ཐང་དེའི་ཆེ་ཆུང་དང་བཞེངས་བཀོད་ཀྱི་རི་མོ་ག་འདྲ་ཡིན་པ་ནི། མཁས་
དབང་ཚེ་ཏན་ཞབས་དྲུང་དང་ཞྭ་དམར་པཎྜིཏའི་གསུང་དུ་གསལ། སྐུ་འབུམ་བྱམས་པ་གླིང་གི་
གདན་རབས་སུ་རྗེ་ཙོང་ཁ་བས་ཨ་ཅེ་ལ་གནང་བའི་སྐུ་ཐང་ཕྱག་ཞབས་ཀྱི་རྗེས་ཡོད་པ་དེ་འཇམ་
དབྱངས་ཀུན་གཟིགས་ཀྱི་ནང་རྟེན་དུ་བཞུགས་པར་གསུངས་པས༔ སྐུ་ཐང་གཞན་ཞིག་ཀྱང་ཡོད་པར་
སེམས། དེ་དུས་རྗེ་ཉིད་དགུང་ལོ་ཉེར་གཉིས་ཏེ། ས་རྟ་སྤྱི་ལོ༡༣༧༨ལོར་ཁེལ། དེ་ནས་དགུན་བདེ་བ་
ཅན་དུ་བཞུགས། སུམ་པ་ཡེ་ཤེས་དཔལ་འབྱོར་གྱི་ཆོས་འབྱུང་དུ། བདེ་བ་ཅན་ནས་རྡོ་རྗེ་རྣལ་འབྱོར་
མས་ལུང་བསྟན་ལྟར། དབུ་ཞྭ་པཎ་ཞྭ་གསེར་གྱི་མདོག་ཅན་དུ་བསྒྱུར་བར་མཛད་ཅེས་གསུངས།
གཙང་ལ་བྱོན་ཏེ་སྣར་ཐང་དུ་ཕེབས། རྣམ་འགྲེལ། མངོན་པ་གོང་འོག འདུལ་བ་མདོ་རྩ་
བཞིའི་གྲྭ་སྐོར་མཛད་དེ་སྣར་ཐང་དུ་གཞུང་བསྒྱུར་བའི་ཐོག་མའང་དེ་དུས་བྱུང་། ཨེར། ས་སྐྱ། དེ་
ནས་རྩེད་ཐང༌། དགུང་ལོ་ཉེར་ལྔ་བཞེས་པ་ལྕགས་བྱ་སྟེ། སྤྱི་ལོ༡༣༨༡ལོར་ཡར་ལུང་རྣམ་རྒྱལ་དགོན་
པར་ཚོགས་པའི་མཁན་པོ་དཀའ་བཞི་བ་ཚུལ་རིན་དང་བྱི་རྫིང་མཁན་པོ་ཤེར་དགོན་གྱིས་ལས་སློབ་
དང༌། བྱི་རྫིང་དབུ་མཛད་བསོད་ནམས་རྡོ་རྗེས་གསང་སྟོན་མཛད་དེ། དགེ་འདུན་ཉི་ཤུའི་དབུས་སུ་
པཎ་ཆེན་བརྒྱུད་ཀྱི་བསྙེན་རྫོགས་བསྒྲུབས། འཇམ་དབྱངས་མཁྱེན་བརྩེ་དབང་བོས་ཁྲ་འབྲུག་དང་ཉེ་
བར་རྣམ་རྒྱལ་ལྷ་ཁང་ཞེས་རྗེ་རིན་པོ་ཆེའི་བསྙེན་རྫོགས་སྒྲུབ་ས་དེ་ཡིན་ཞེས་གནས་ཡིག་ཏུ་
： 41 ་



༄༅ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གསུངས། དགུང་ལོ་སོ་གཅིག་པ་སྟེ། སྤྱི་ལོ༡༣༧༨ལོར་གདན་ས་ཐེལ་དུ་ཕེབས། དེར་སྤྱན་སྔ་གྲགས་པ་
བྱང་ཆུབ་གཤེགས། མི་དཔོན་བླ་དཔོན་རྣམས་ཀྱིས་རྣམ་ཐར་ཞིག་རྩོམ་པར་བསྐུལ་བས་རྟོགས་
བརྗོད་ལྷུན་པོ་བརྩམས། དེ་ནས་འོན་གྱི་ལྷ་ཁང་ཀེ་རུ། རྣམ་ཐར་ཆེན་མོར། ཚ་ཁོ་དབོན་པོ་སོགས་སྡེ་
སྣོད་འཛིན་པ་མང་བོ་ཞིག་ལ་ཕར་ཚད་དབུ་མ་སོགས་ཀྱི་ཆོས་མང་དུ་གསུངས། དེ་ནས་སྐྱིད་ཤོད་
དང་ཚལ་དུ་ཕེབས། དགུང་ལོ་སོ་གཉིས་པ་ས་འབྲུག་སྟེ། སྤྱི་ལོ༡༣༨༨ལོར་འདི་ནས་བཀའ་དང་
བསྟན་བཅོས་བོད་ཡུལ་དུ་འགྱུར་རོ་འཚལ་ལ་གཟིགས་རྟོག་ཞིབ་པར་མཛད། མངོན་རྟོགས་རྒྱན་གྱི་
འགྲེལ་བ་རྣམ་བཤད་ཆེན་མོ་རྩོམ་པ་མཛད། རྣམ་ཐར་ཆེན་མོར། དགུང་ལོ་སོ་གཉིས་པ་ལ་བསྟན་
བཅོས་མངོན་རྟོགས་རྒྱན་འགྲེལ་བ་དང་བཅས་པའི་རྣམ་བཤད་ཆེན་མོ་ལེགས་བཤད་གསེར་གྱི་ཕྲེང་
བ་བཀའ་རྩོམ་མཛད་ཅེས་གསུངས། དེ་ནས་ཚ་ཁོ་དཔོན་པོ་ངག་དབང་གྲགས་པ་ཕྱག་ཕྱི་ལ་ཁྲིད་
ནས། ལྷ་སར་ཇོ་བོ་ཐུགས་རྗེ་ཆེན་པོ་རང་བྱོན་ལྔ་ལྡན་གྱི་དྲུང་དུ་བྱོན་ནས་སྨྱུང་གནས་མང་དུ་
མཛད། དགུན་ཚལ་ནས་བདེ་བ་ཅན། བྱ་ཡུལ། སླར་ཡང་ཚལ་དུ་བྱོན། ཕར་ཕྱིན་གྱི་རྣམ་བཤད་ཀྱི་
འཕྲོ་མཛད་ཅིང་མཇུག་བདེ་བ་ཅན་དུ་རྫོགས་པར་མཛད། དེ་ནས་སྐྱོར་མོ་ལུང་། བདེ་བ་
ཅན། དགུན་སྟོད་མཚོ་སྨད་དང་ངང་དཀར། རྫིང་ཕྱི་གྲགས་རིན་པས་གདན་དྲངས་པ་བཞིན་སྲིན་
པོ་རིར་ཕེབས། དེ་ནས་གོང་དཀར་རིགས་ལྔ་ལྷ་ཁང༌། ཡར་ལུང་སྨོན་མཁར། དགུན་སྨོན་མཁར་
བཀྲ་ཤིས་གདོང་དུ་བཞུགས། འདི་དུས་བོད་ཀྱི་མཁས་གྲུབ་རྣམས་ཀྱི་རྣམ་པར་ཐར་བ་ཅི་རིགས་པ་
གསུངས། དེའི་དབྱར་ཁ་ཡར་ལུང་ཨོ་ཀར་བྲག་ཏུ་བཞུགས་ནས་སྐུ་མཚམས་དམ་པོ་མཛད། ནེ་གུ་
ཆོས་དྲུག་གི་དམིགས་སྐོར་རྣམས་ཐུགས་ཉམས་སུ་བསྟར་ནས་ལེགས་པར་སྦྱངས། ཞག་རེ་ལ་གཏུམ་
མོའི་རླུང་སྦྱོར་ཡང་བརྒྱད་བརྒྱ་རེ་ཙམ་མཛད་དོ། །གཏུམ་མོ་ལ་སོགས་པའི་ཐུགས་དམ་གྱི་ཉམས་
བཟང་བོ་མང་དུ་འཁྲུངས་སོ། །སྟོན་སྐྱིད་ཤོད་པོ་ཏ་ལར་བྱོན་ནས་རྗེ་རེད་མདའ་བ་དང་ལྷན་དུ་ཆོས་
ཀྱི་བགྲོ་གླེང་མཛད། དགུན་སྐྱོར་མོ་ལུང་གི་བྲག་ཏུ་བཞུགས། དགུང་ལོ་སོ་བཞི་བཞེས་པ་སྤྱི་
ལོ༡༣༩༠ལོར་རོང་གི་སྣུབས་ཆོས་ལུང་དུ་ཕེབས། བླ་མ་དབུ་མ་བ་དང་མཇལ། དེ་ནས་སྟག་ཚང་རྫོང་
ཁར། འབའ་འུ་འབའ་གཉེར རོང་ཆོས་ལུང་། རོང་གི་རིང་ལུང་ཕུག སྟོན་མཇུག་ཉང་སྟོད་ཀྱི་གོང་
གསུམ་བདེ་ཆེན། ཉང་སྟོད་སྨད་ཀྱི་མཚམས་འཁྲིས་རྩྭ་ཁང་། སྡེ་ཆེན། ཞ་ལུ། བ་ནམ་གྱི་ཕག་པ་
： 42:



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ། རྒྱུ
རི། དགུང་ལོ་སོ་དྲུག་པ་སྤྲེལ་ལོའི་སྟོན་ཏེ། སྤྱི་ལོ༡༣༩༢ལོར་བླ་མ་དབུ་མ་བ་དང་ལྷན་དུ་དགའ་བ་
གདོང་དུ་ཕེབས། དེར་བླ་མ་དབུ་མ་བ་ལ་ཞུ་སྣ་བརྒྱུད་ནས་རྗེ་རིན་པོ་ཆེས་འཇམ་པའི་དབྱངས་ལ་
དྲི་བ་མཛད་ས་སྒྲུབ་ཕུག་དེའང་སྣང་ཞེས་མཁྱེན་བརྩེའི་དབང་བོའི་གནས་ཡིག་ཏུ་གསལ། ལྷ་སར་བླ་
མ་དབུ་མ་བ་སྐྱེལ་མ་ལ་བྱོན། དེ་ནས་སྐྱོར་མོ་ལུང་། དགུང་ལོ་སོ་དྲུག་པ་སྟེ། སྤྱི་ལོ༡༣༩༢ལོར་སྐྱོར་མོ་
ལུང་ནས་ཕྱག་བཏེག་སྟེ། འཁོར་དག་པ་རྣམ་བརྒྱད་ཁྲིད་དེ་འོལ་ཁར་ཕེབས། དེ་དུས་དགུང་ལོ་སོ་
བརྒྱད་བཞེས་པར་༼སྤྱི་ལོ༡༣༩༤ལོ ༽རྣམ་ཐར་ཆེན་མོར་གསུངས་པས་བརྟག དགུན་འོལ་ཁར་ཆོས་
ལུང་དུ་བཞུགས། དགུང་ལོ་སོ་བདུན་པ་སྟེ། སྤྱི་ལོ༡༣༩༣ལོའི་དབྱར་རྫིང་ཕྱིའི་ཇོ་བོ་བྱམས་པ་
མཇལ། དེའི་དགུན་དྭགས་པོ་སྨན་ལུང་རྒྱ་སོག་ཕུ། འདི་ནས་བཟུང་སྟེ་རྡོ་རྗེ་འཇིགས་བྱེད་བཅུ་
གསུམ་མའི་བདག་འཇུག་ནམ་ཡང་མ་ཆག་པར་མཛད། དཔྱིད་འོལ་ཁར་བྱོན། རྫིང་ཕྱིའི་བྱམས་པ་
རྡུལ་ཁྲོད་དུ་འོ་བརྒྱལ་བ་ལ་ཞིག་གསོས་མཛད། རྣམ་སྲས་ལ་མར་གྱི་འཛིན་གཏོར་བཅས་ནས་འཕྲིན་
ལས་བཅོལ། ལྷ་བཟོ་བ་རྣམས་ལའང་བསྙེན་གནས་དང་གསོ་སྦྱོང་གི་སྡོམ་པ་ལ་བཀོད་ནས་འབྲིར་
འཇུག རྗེ་བཙུན་འཇམ་པའི་དབྱངས་ཀྱི་ཞིང་བཀོད་འབྲི་བའི་སྐྱ་རིས་བཏབ། འཇམ་དཔལ་གསང་
ལྡན་གྱི་དཀྱིལ་འཁོར་བཞེངས་ཏེ། རྗེ་ཉིད་ཀྱིས་རབ་གནས་མཛད། སློབ་མ་སྐལ་ལྡན་བཅུ་ལྷག་པ་
ཞིག་ལ་གསང་ལྡན་གྱི་དབང་ཡང་གནང་། རྣམ་ཐར་ཆེན་མོར། རྗེ་བཙུན་འཇམ་དཔལ་གྱིས་བྱམས་
མགོན་ལ་བསྟོད་པ་ཞིག་གྱིས་ཞེས་བསྐུལ་བ་ལྟར། བྱམས་མགོན་གྱི་བསྟོད་པ་རིན་པོ་ཆེ་གསལ་བའི་
སྒྲོན་མེ་དང་། བདེ་བ་ཅན་དུ་སྐྱེ་བ་འཛིན་པའི་སྨོན་ལམ་ཞིང་མཆོག་སྒོ་འབྱེད། རང་ཉིད་མ་འོངས་
པ་ན་གང་དུ་སྤྲུལ་བའི་སྐུར་འཚང་རྒྱ་བའི་མཛད་པ་སྟོན་པའི་ཞིང་ཡོངས་སུ་བཟུང་བའི་སྨོན་ལམ་
ཞེས་པ་རྩོམ་པར་མཛད་ཅེས་གསུངས། ལྷོ་བྲག་ནམ་མཁའ་རྒྱལ་མཚན་གྱིས་གདན་འདྲེན་ཞུས་པ་
བཞིན། ལྷོ་བྲག་བྲ་བོ་དགོན་དུ་ཕེབས། རྣམ་ཐར་ཆེན་མོར། དགུང་ལོ་སོ་དགུ་བ་ཤིང་ཕག་ལོ་སྟེ། སྤྱི་
ལོ༡༣༩༥ལོར་གཉལ་བརྒྱུད་དེ་ལྷོ་བྲག་བྲའོ་དགོན་པར་བྱོན་ཞེས་གསུངས། རྣམ་ཐར་ཆེན་མོར། ལྷོ་
བྲག་གྲུབ་ཆེན་ནམ་མཁའ་རྒྱལ་མཚན་པ་ལ་བུ་མོ་དཀར་མོ་ཞིག་གིས་བྱམས་པས་བྱིན་གྱིས་བརླབས་
པའི་གང་ཟག་འཇམ་དཔལ་དང་གཉིས་སུ་མེད་པ། ལྷ་མོ་དབྱངས་ཅན་མས་རིག་པ་སྟེར་བར་བྱེད་
པའི་སྐྱེས་བུ་ཕུན་སུམ་ཚོགས་པ་ཞིག་དང་སྐྱེ་བ་བཅོ་ལྔའི་གོང་ནས་འབྲེལ་བ་ཡོད་ཅིང་། སྐྱེ་བ་འདིར་
： 43，



སུ ། ། བོད་ཀྱི་གནའ་རབས་རྩོབ་རིག་སྙིང་བསྡུས་ག་ལ་བཀྲོལ།
ཡང་ཕན་ཚུན་དཔོན་སློབ་ཏུ་འབྲེལ་བའི་རྟེན་འབྲེལ་ཡོད་པས་གདན་དྲངས་ནས་ཆོས་བཀའ་ལ་སྲས་
མ་འཇུག་པར་བྱིན། ཕར་ལ་ཡང་ཆོས་ཞུས་ཞེས་ལུང་བསྟན་པར་གསུངས། མཆོད་རྫས་དུ་མ་ཞལ་
གསེར་དང་བཅས་པ་དང་། བསྟོད་པ་ཚངས་པའི་ཅོད་པན་ཞེས་བྱ་བ་མཛད་དེ་རྫིང་ཕྱིའི་བྱམས་
མགོན་ལ་བསྐུར། གཉལ་ལོ་རོ་སྟོད་ལྟག་ཏུ་ཟླ་བ་ལྔ་ཙམ་བཞུགས། དེ་ནས་དགུང་ལོ་བཞི་བཅུ་བ་མེ་
བྱི་ལོ་སྟེ། སྤྱི་ལོ༡༣༩༦ལོར་གཉལ་སྨད་གསལ་རྗེ་གངས་ཀྱི་ཡར་འདྲེན་དགོན་པར་དབྱར་ཐོག་གཅིག་
བཞུགས། ཙ་རི་མ་ཆེན། དེ་ནས་ཙ་རི་གནས་བསྐོར་དུ་ཕེབས། དེ་དུས་མཁའ་འགྲོ་མ་རྣམས་ཀྱིས་
གནས་དག་པ་མཁའ་སྤྱོད་དཔལ་གྱི་ཙ་རི་ཏྲ། །བཀའ་བརྒྱུད་བླ་མ་རྣམས་དང་ཡི་དམ་ལྷ། །མཁའ་
འགྲོ་ཆོས་སྐྱོང་རྣམས་ལ་གསོལ་བ་ཐོབས། །ཞེས་གསུངས་པ་ལ། རྗེའི་ཞལ་ནས། ལས་ངན་སྡིག་སྒྲིབ་
དག་པར་བྱིན་གྱིས་རློབས། །རྐྱེན་ངན་བར་ཆད་ཞི་བར་མཛད་པ་དང་། །མཆོག་དང་ཐུན་མོང་
དངོས་གྲུབ་སྩལ་དུ་གསོལ། །ཞེས་གསོལ་བ་ཐོབས་ཞེས་པ་གསོལ་བ་འདེབས་ཞེས་པའི་ཚིག་ཏུ་བསྒྱུར་
ནས་ཚིག་རྐང་དྲུག་པོ་དེང་སང་ཙ་རིའི་གནས་སྐོར་བ་རྣམས་ཀྱིས་འུར་འདོན་དུ་བྱེད་པ་ཡང་དེ་དུས་
ནས་བྱུང་བ་ཡིན་པར་གླེང་། དེ་སྐབས་ཞབས་བསྙུངས་ནས་ཕུག་པ་ཞིག་ཏུ་བཞུགས་པ་ལ་དེང་སང་
ཙོང་ཁ་ཕུག་ཏུ་གྲགས། དེ་ནས་ཡང་བསྐྱར་གཉལ་ལ་བྱོན། གཉལ་སྨད་སེང་གེ་རྫོང་དུ་
བ ཞུགས། གསེར་ཕྱེ་འབུ མ་ པ་ ལ་མཆོད་པ་ཆེན་པོ་ཕུལ། དཔྱིད་གཉལ་གྱི་སྒང་ཆུང་དུ་
བཞུགས། གཉལ་སྟོད་ར་གྲོང་དུ་བྱོན། ལ་ལར་རབ་གྲོང་ཞེས་ཀྱང་ཟེར། ར་གྲོང་གཙུག་ལག་ཁང་
ཞེས་པ་ཞིག་ཀྱང་དེར་མཆིས་པས། འབྲས་སྤུངས་དཔེ་རྙིང་དཀར་ཆག་ཏུ། ར་གྲོང་གཙུག་ལག་ཁང་
གི་རྡོ་རིང་ལས་ཕབ་པའི་འགྱུར་སྔགས་མཐོང་བ་དོན་ལྡན་ཞེས་པ་ཞིག་ཀྱང་བཀོད་འདུག་པས་ཞིབ་
ཏུ་ད་དུང་བརྟག་དགོས་སོ། །དེར་དབྱར་བཞུགས་མཛད། ལ་ལར་གཉལ་གསེར་ཕྱེ་འབུམ་པར་
མཆོད་འབུལ་སོགས་གཉལ་གྱི་ལུང་ར་ཆེ་མོ་ཞེས་བཤད། རྒྱལ་ཚབ་དར་མ་རིན་ཆེན་གྱིས་དཀའ་
བཅུའི་གྲྭ་སྐོར་མཛད་ཚར་ནས་དེར་མཇལ་བ་ལ་ཕེབས། དེ་ནས་འོལ་ཁར་ཕེབས། འོ་དེ་གུང་རྒྱལ་གྱི་
ལྷ་ཞོལ་དབེན་གནས་ལྷ་སྡིངས་སུ་ལོ་གཅིག་བཞུགས་ཏེ་ཆོས་མང་དུ་གསུངས། དེར་སློབ་དཔོན་
སངས་རྒྱས་བསྐྱངས་ཀྱི་འགྲེལ་བ་བུདྡྷཔལིཏ་ལ་གཟིགས་པས་ཀྱང་མཚམས་སྦྱར་ཏེ། མགོན་པོ་ཀླུ་
སྒྲུབ་ཡབ་སྲས་ཀྱི་ལྟ་བའི་གནད་མཐར་ཐུག་པ་དང་དགག་བྱའི་མཚམས་འཛིན་སོགས་ལ་སྔར་དང་



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ། གློ
མི་འདྲ་བའི་ངེས་པ་གཏིང་ཚུགས་པ་འཁྲུངས། བསྟོད་པ་ལེགས་བཤད་སྙིང་བོ་ཞེས་བྱ་བའང་
མཛད། སྟོན་འོལ་ཁར་བྱོན། དགུན་མགར་ཕུག་ཏུ་བཞུགས། དེ་ནས་དབྱེའི་སྟེའུ་རར་བྱོན། དབྱར་
བཞུགས་མཛད། འོལ་ཁའི་བྲག་གདང་དུ་བྱོན། རྫིང་ཕྱིར་ཇོ་བོ་བྱམས་པའི་དྲུང་དུ་ཕེབས། ཉང་པོ་
མདངས་མདོའི་དགོན་པར་བྱོན། དབྱར་བཞུགས་མཛད། དཔོན་ནམ་མཁའ་བཟང་བོ་དང་། རྔོག་
ལོ་ཆེན་པོའི་གདན་ས་བ་སློབ་དཔོན་ཆེན་པོ་དཀོན་མཆོག་ཚུལ་ཁྲིམས་པ་ངོ་ཆེན་སྦྲན་ཏེ་རྟིང་སྐུལ་
གསོལ་འདེབས་གནང་བ་ལྟར། སྟོན་སྐྱིད་ཤོད་དུ་ཕེབས། པོ་ཏ་ལར་བཞུགས། གསང་བདེ་གུང་
གསུམ། དགའ་སྐྱོར་ཟུལ་གསུམ། དགའ་གདོང་། འདི་དུས་བླ་མ་རེད་མདའ་བ་མངའ་རིས་ནས་
ཕེབས་ཏེ་དགའ་གདོང་དུ་བཞུགས། དཔོན་སློབ་གཉིས་ཀས་ཆོས་གསུངས། རྗེ་རེད་མདའ་བ་དང་རྗེ་
ཙོང་ཁ་བ་དཔོན་སློབ་རྣམ་པ་གཉིས་ཀས་རྭ་སྒྲེང་གི་གནས་ཀྱི་བསྔགས་པ་སྙན་དུ་གསོན་པས་ཐུགས་
གཡོས་ཏེ་རྭ་སྒྲེང་དུ་བྱོན་ཏེ་དགུན་བཞུགས་མཛད། དེ་ནས་འབྲི་གུང་དུ་བྱོན། ལོ་ཙཱ་བ་སྐྱབས་མཆོག་
དཔལ་བཟང་དང་རྗེ་རེད་མདའ་བ།རྗེ་ཙོང་ཁ་བ་རྣམ་པ་གསུམ་གནམ་རྩེ་ལྡེང་༼ད་ལྟ་ཡངས་པ་
ཅན་དགོན་པའི་ཤར་ངོས་རྩེ་སྡིང་འབུམ་པ་ཡོད་ས་དེ་ཡིན་༽དུ་ཨར་ཆེན་པོ་བྱང་ཆུབ་ཡེ་ཤེས་ཀྱི་
གཙུག་ལག་ཁང་དུ་ཞལ་མངོན་པར་འཛོམས་ཏེ་དབྱར་གནས་པར་ཞལ་བཞེས། དགག་དབྱེ་ཐོན་
ནས་རྗེ་རེད་མདའ་བ་གཙང་ལ་བཏེག་ཅིང་། ལོ་ཙཱ་བ་སྐྱབས་མཆོག་དཔལ་བཟང་དང་རྗེ་ཙོང་ཁ་བ་
རྣམ་པ་གཉིས་རྭ་སྒྲེང་དུ་བྱོན། བྲག་སེང་གེའི་ཞོལ་དུ་དབེན་གནས་སམ་ཡང་དགོན་བཏབ། ལོ་ཙཱ་
བ་སྐྱབས་མཆོག་དཔལ་བཟང་གིས་ནན་ཆེར་གསོལ་བ་བཏབ་པའི་ངོར། ལམ་རིམ་ཆེན་མོའི་རྩོམ་
པ་མཛད། རྣམ་ཐར་ཆེན་མོར་དགུང་ལོ་ཞེ་དྲུག་པ་ཆུ་རྟ་ལོ་སྟེ། སྤྱི་ལོ༡༤༠༢ལོར་སྐྱེས་བུ་གསུམ་གྱི་
ལམ་གྱི་རིམ་པ་ཆེན་མོ་རྩོམ་པའི་དབུ་འཛུགས་པར་མཛད་ཅེས་གསལ་ལ། ད་དུང་དེར་བྱང་སའི་
ཚུལ་ཁྲིམས་ལེའུའི་རྒྱ་ཆེར་འགྲེལ་བ་དང༌། རྩ་ལྟུང་དང་བླ་མ་ལྔ་བཅུ་བའི་རྣམ་བཤད་ཀྱང་
མཛད། སྐྱབས་མཆོག་དཔལ་བཟང་བོས་གླེགས་བམ་ཕྱག་ཏུ་བཞེས་ཤིང་། གཙང་ལ་བཏེག གནམ་
རྩེ་ལྡེང་དང་ལམ་པ་དགོན་པ། ལྷས་ཕུ་དགོན་གསར། འོན་བདེ་ཆེན་སྟེང་། དེ་ནས་འོ་དེ་གུང་རྒྱལ་
གྱི་ལྷ་ཞོལ་འོལ་ཁའི་བྱམས་པ་གླིང་དུ་ཕྱག་ཕེབས། དེར་སློབ་དཔོན་ཀླུ་བྱང་གིས་མཛད་པའི་རྣམ་
བཞག་རིམ་པའི་ཊིཀ་མཛད། དེར་དམ་པ་མང་བོས་གསོལ་བ་བཏབ་པ་ལྟར། རྒྱུད་སྡེ་བཞིའི་ལམ་གྱི་
• 45:



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལུས་ཡོངས་སུ་རྫོགས་པ་སྟོན་པའི་བསྟན་བཅོས་ཆེན་པོ་གསང་ཆེན་ལམ་རིམ་མཛད། དེར་བར་ཆད་
ལྟ་བུའི་འཚུབ་ཆེན་པོ་བྱུང་བ་ལ་བརྟེན་ནས། བཅོམ་ལྡན་འདས་རྡོ་རྗེ་འཇིགས་བྱེད་ཀྱི་སྒྲུབ་ཐབས་
བདུད་ཐམས་ཅད་ལས་རྣམ་པར་རྒྱལ་བ་དང་སྦྱིན་སྲེག་གི་ཆོ་ག་རྒྱས་པའི་རྩོམ་པ་ཡང་མཛད། དེ་
དུས་སྒོ་གསུམ་གྱི་སྤྱོད་པ་ཅི་བྱས་ཀྱང༌། ཆེད་དུ་གཏད་ནས་ཐུགས་བཅུག་ན་མ་གཏོགས། ཐུགས་ཀྱིས་
དེ་རྣམས་ཅི་ཡང་མི་ངེས་པ་ཞིག་ཡོད། འདི་དུས་ཇི་ཙམ་ནས་ལགས་ཞུས་པས། དགེ་སྦྱོར་གྱི་དུས་སུ་
དེ་ལྟར་འོང་བ་བྱམས་པ་གླིང་ནས་ཡིན་གསུང་། དེར་ལོ་གཉིས་བཞུགས། བྱང་ཆུབ་ལུང་དུ་དགུན་
བཞུགས་མཛད། སོ་ག་སྐྱིད་ཤོད་དུ་ཕེབས། དབྱར་གནས་སེ་ར་ཆོས་སྡིངས་སུ་བཞུགས། དེར་རྩ་ཤེའི་
རྣམ་བཤད་ཆེན་མོ་མཛད། སེ་ར་ཆོས་སྡིངས་སུ་བཞུགས་པའི་དུས་སུ། ཏ་མིང་རྒྱལ་བོས་ཏ་ཞིང་
བཞིས་མགོ་བྱས་གདན་འདྲེན་པ་མངགས་པ་སླེབས། སྐྱིད་སྨད་གྲུམ་བུ་ལུང་། ལྷ་སར་ཕེབས། དགེ་
འདུན་སྟོང་ཕྲག་བརྒྱད་ལྷག་ཙམ་བྱུང་བ་ལ། དཔོན་སློབ་རྣམས་རང་གིས་སྦྱིན་བདག་མཛད་ནས། མི་
རེ་ལ་མར་ལྷ་སའི་སྲང་གི་ཉག་བཞི་མ་ཙམ་རེ་དང་། ཇ་དཀར་ཞོ་དྲུག་ཅུ་རྩ་བགྲངས་པའི་མང་ཇ་དང་
བཅས་པའི་ཚུགས་སྟོན་དྲུངས། སྤྱི་ལོ༡༤༠༩ལོའི་ཟླ་དང་པོའི་ཚེས་གཅིག་ནས་བཅོ་ལྔའི་བར་དུ་ཆོ་འཕྲུལ་
ཆེན་པོའི་དུས་ཀྱི་མཆོད་པ་དངོས་གཞི་མཛད། སེ་ར་ཆོས་སྡིངས་སུ་ཕེབས། ཟངས་རིའི་ཕུ་མཆིན་དུ་
བྱོན། འོལ་ཁ་བསམ་གཏན་གླིང༌། རྗེ་དགུང་ལོ་ང་བཞི་བ་ལྕགས་སྟག་ལོ་སྟེ། སྤྱི་ལོ༡༤༡༠ལོའི་ཟླ་གཉིས་
པའི་ཚེས་ལྔ་ལ་འབྲོག་རི་བོ་དགེ་ལྡན་རྣམ་པར་རྒྱལ་བའི་གླིང་དུ་ཕྱག་ཕེབས། དེར་དཔལ་གསང་བ་
འདུས་པའི་བཤད་རྒྱུད་ལྷ་མོ་བཞིས་ཞུས་དང༌། ཡེ་ཤེས་རྡོ་རྗེ་ཀུན་ལས་བཏུས་གཉིས་ཀྱི་རྣམ་བཤད་རྒྱས་
པ། དེའི་ཕྱི་ལོ་དེར་རིམ་ལྔ་རབ་ཏུ་གསལ་བའི་སྒྲོན་མེ་དང་། རིམ་ལྔ་གདན་རྫོགས་ཀྱི་ཁྲིད་ཡིག་དང་
བཅས་པ་མཛད། འོན་གྱི་བཀྲ་ཤིས་དོ་ཁ། དགེ་ལྡན་རྣམ་པར་རྒྱལ་བའི་གླིང་དུ་ཕྱག་ཕེབས། དཔལ་
འཁོར་ལོ་བདེ་མཆོག་ལུ་ཨི་བའི་ཊིཀ་ཆེན་མོ་དང་། རྫོགས་རིམ་རྣལ་འབྱོར་བཞི་ལྡན་གྱི་ཁྲིད་ཡིག་ཆེ་
ཆུང་། སྒྲུབ་ཐབས། དཔལ་གསང་བ་འདུས་པའི་རྩ་རྒྱུད་དང་འགྲེལ་བ་སྒྲོན་གསལ་བཅས་མཛད། རྗེ་
དགུང་ལོ་ང་དགུ་བ་ཤིང་ལུག་ལོ་སྟེ། སྤྱི་ལོ༡༤༡༥ལོར་ལམ་རིམ་ཆུང་ངུ་བཀའ་རྩོམ་མཛད་ཅེས་པའི་དམ་
པའི་གསུང་རྒྱུན་ལས་བྱུང་ཞེས་རྣམ་ཐར་ཆེན་མོར་གསུངས། ས་ཁྱི་ལོ་སྟེ། སྤྱི་ལོ༡༤༡༨ལོར་དགེ་ལྡན་དུ་
དབུ་མ་ལ་འཇུག་པའི་རྣམ་དཔྱད་ཆེན་མོ་མཛད་པའང་ལེགས་པར་རྫོགས་པར་མཛད། ལོ་དེའི་གཞུག་
• 46:



སྟོན་པ་ཤཱཀྱ་ཐུབ་པ་ལ་བསྟོད་ལ་བྱིན་རླབས་ཉེར་འཇུག་གི་འགྲེལ་བརྗེས་འཛིན་ལྷ་ཡི་ལྔ་ཟང W
ནས་དཔལ་གསང་བ་འདུས་པའི་རྩ་རྒྱུད་འགྲེལ་བ་སྒྲོན་གསལ་དང་བཅས་པ་པར་དུ་བརྐོ་བའི་སྦྱོར་བ་
ཉེ་བར་བརྩམས་ཏེ། འབད་རྩོལ་མེད་པར་ས་ཕག་ལོ་སྟེ། སྤྱི་ལོ༡༤༡༩ལོའི་ནང་དུ་ལེགས་པར་མཐར་ཕྱིན་
པར་མཛད། འགྲེལ་བ་བཞི་སྦྲགས་ཀྱང་པར་དུ་བརྐོས། ཕག་ལོ་ལ་བདེ་མཆོག་རྩ་རྒྱུད་ཀྱི་ཊིཀ་རྨད་དུ་
བྱུང་བ་རྩོམ། རི་བོ་དགེ་ལྡན། ལྷ་ས། ཕག་ལོའི་སྟོན་སྟོད་ལུང་གི་ཚུ་ཚན་ལ་བྱོན། སླར་འབྲས་སྤུངས་
དང་ལྷ་སའི་ཇོ་བོ་རིན་པོ་ཆེའི་དྲུང་དུ་བྱོན། དེ་ནས་ཆོས་རྗེ་ཤཱཀྱ་ཡེ་ཤེས་པས་སྤྱན་དྲངས་ཏེ་སེ་ར་ཆོས་
སྡིངས་སུ་བྱོན། བ་ལམ་བདེ་ཆེན་རྩེ། བྲག་དཀར། གྲུ་བཞི། འདི་དུས་གཎྜི་བརྡུངས་པའི་སྒྲ་ཆེན་པོ་
གྲགས་པས་ཐམས་ཅད་ཐེ་ཚོམ་དུ་གྱུར། དགེ་ལྡན་དུ་ཕེབས། ཡངས་པ་ཅན་གྱི་གཙུག་ལག་ཁང་དུ་
བྱོན། སྦྱིན་བདག་སོགས་ཀྱི་ཆེད་དུ་ཞུ་བ་སུའང་མེད་པར། བདེ་བ་ཅན་གྱི་སྨོན་ལམ་རྒྱས་པ་ཞིག་
མཛད། རབ་བྱུང་བདུན་པའི་ས་ཕག་ལོ་སྟེ། དགུང་ལོ་རེ་གསུམ་བཞེས་པ་སྤྱི་ལོ༡༤༡༩ལོའི་ཟླ་བཅུ་
བའི་ཚེས་ཉེར་ལྔའི་ཉིན་དགའ་ལྡན་དུ་ཞི་བར་གཤེགས། གདུལ་བྱའི་བསོད་ནམས་ཀྱི་བགོ་སྐལ་དུ་
གསུང་འབུམ་པོད་བཅོ་བརྒྱད་བཞུགས་སོ། ། །
གཉིས་པ། གཞུང་དངོས་འཆད་པ།
གཅིག གཞུང་གི་དོན།
༡ བསྟོད་ཡུལ་སྤྱིར་བསྟན་པ། །
(༡) མཐུ་སྟོབས་ཆེ་བ་ཀུན་གྱིས་བཀུར་བ།
སྐབས་གསུམ་པ་དང་དབང་བོའི་དགུ་ཞེས་པའི་ཤོ་ལོ་ཀ་གཅིག་བྱུང་། དོན་ནི། སྐབས་གསུམ་
པ་སྟེ། གཞུང་འགར་ལྷ་རྣམས་སྐྱེ་བའི་གནས་སྐབས་སུ་ལོ་ཉི་ཤུ་རྩ་ལྔ་ལོན་པ་ལྟ་བུ་དང༌། གནས་
པའི་སྐབས་སུའང་ལོ་ཉི་ཤུ་རྩ་ལྔ་ལོན་པ་ལྟ་བུ་དང་འཆི་བའི་སྐབས་སུའང་ལོ་ཉི་ཤུ་རྩ་ལྔ་ལོན་པ་ལྟ་
བུ་ཡིན་པས་སྐབས་གསུམ་ཞེས་གསུངས་པ་དང་། ཡང་གཞུང་འགར་དང་པོར་སྐྱེས་མ་ཐག་ཏུ་སྐྱེ་
བ་སྔོན་མ་དང་། ད་ལྟ། སྐྱེ་བ་རྗེས་མ་བཅས་གསུམ་ཤེས་ཤིང་། དེ་ནས་བརྗེད་འགྲོ་བ་ཡིན་པས་ན་
མིང་དེ་ལྟར་བཏགས་ཞེས་གསུངས་པས་འགྲེལ་ཚུལ་གཉིས་བྱུང་ནའང་། གང་ལྟར་བྱས་ཀྱང་ཆོག་
· 47.



ངའ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གོ །སྐབས་གསུམ་པ་ཞེས་པ་ལྷའི་གཙོ་བོ་ཚངས་པ་དང་བརྒྱ་བྱིན། དབང་བོའི་དགྲ་སྟེ་ལྷའི་དབང་
བོ་བརྒྱ་བྱིན་གྱི་དགྲ་ཟླར་ལངས་པའི་ལྷ་མ་ཡིན་གྱི་ཐག་བཟང་རིས་སོགས་དང་། དྲི་ཟ་སྟེ་ལྷའི་གླུ་
དབྱངས་མཁན་གྱི་གཙོ་བོ་རབ་དགའ་དང་། གདེངས་ཅན་ཞེས་མགོ་ན་སྦྲུལ་གྱི་གདེངས་ཀའམ་
སྦྲུལ་མགོ་མང་པོ་ཡོད་པའི་ཀླུའི་གཙོ་བོ་དགའ་བོ་དང་འཇོག་པོ་དང་། གྲུབ་པ་ཞེས་པ་ཁ་ཅིག་
གྲུལ་བུམ་ལ་བཤད་ཀྱང་། བདེན་ཚིག་གྲུབ་པའི་གཙོ་བོ་དྲང་སྲོང་ཆེན་པོ་མཆོག་བརྒྱད་དེ། ཤར་
ན་འོད་ཅན། ལྷོར་འགྲོ་བ་འཛིན། ནུབ་ན་བཟོད་པ་སྨྲ། བྱང་ན་གྲུབ་པ་འཛིན། ཤར་ལྷོ་ན་སྐལ་
ལྡན། ལྷོ་ནུབ་ན་རབ་གཏུམ། ནུབ་བྱང་ན་གངས་ཅན། བྱང་ཤར་ན་ཀུན་ཤེས་སོགས་འཇིག་རྟེན་ན་
མཐུ་སྟོབས་ཆེ་བ་ཀུན་གྱི་གཙུག་རྒྱན་ནོར་བུ་ཡིས། ཐུབ་པ་བཅོམ་ལྡན་འདས་གང་གི་ཞབས་ཀྱི་པད་
མོ་ལ་གུས་པ་ཆེན་པོས་གཏུག་ཅིང་རེག་པས་མཛེས་པར་བྱས་པ་སྟེ། མཐུ་སྟོབས་ཆེ་བ་ཀུན་གྱིས་
བཀུར་བར་བསྟན་པའོ། །
(༢) མཐའ་ཡས་པའི་འགྲོ་བ་རྣམས་འདྲེན་པའི་མཆོག་ཏུ་གྱུར་པ་
གསེར་འོད་འཁྱུག་པའི་དཔལ་གྱིས་བརྗིད་པའི་སྐུ་ཞེས་པའི་ཤོ་ལོ་ཀ་གཅིག་བྱུང༌། དོན་
ནི། འཛམ་བུ་ཆུ་བོའི་གསེར་བཟང་བཙོ་མའི་འོད་ལྟ་བུ་དྭངས་ཤིང་གསལ་བ་འོད་ཟེར་འཁྱུག་པ་
ལ་སོགས་པའི་མཚན་བཟང་བོ་སོ་གཉིས་དང༌། དཔེ་བྱད་བཟང་བོ་བརྒྱད་ཅུ་གསལ་ལ་རྫོགས་པའི་
དཔལ་གྱིས་སྤྲོས་པ་མཛེས་ཤིང་བརྗིད་པའི་སྐུའི་ཡོན་ཏན། དྲི་ཟའི་རྒྱལ་པོ་རབ་དགས་པི་ཝང་རྒྱུད་
སྟོང་སྦྲེངས་པའི་སྙན་པའི་གླུ་དབྱངས་ཀྱིས་བསྒྲུན་དུ་སྟེ། འགྲན་དུ་མེད་པའི་གསུང་དབྱངས་ཡན་
ལག་དྲུག་ཅུ་ཡོངས་སུ་རྫོགས་པ་གསུང་གི་ཡོན་ཏན། ཉི་མ་བྱེ་བའི་མདངས་ཏེ་འོད་ཀྱིས་ཕོག་པའི་
གཟུགས་ཅན་གྱི་དངོས་པོ་ཇི་ལྟར་གསལ་བ་དེ་ལས་ཀྱང་སྟོན་པ་བཅོམ་ལྡན་འདས་ཀྱི་མཁྱེན་པའི་
ཆ་ཤས་ཀྱིས་ཤེས་བྱ་ཐམས་ཅད་གསལ་བར་གཟིགས་ཤིང་མངོན་སུམ་གྱི་སྤྱོད་ཡུལ་དུ་གྱུར་བ་ཐུགས་
ཀྱི་ཡོན་ཏན་ཏེ། ཡོན་ཏན་དེ་རྣམས་དང་ལྡན་པའི་མཐའ་ཡས་པའི་འགྲོ་བ་མ་ལུས་པའི་འདྲེན་པ་
མཆོག་ཏུ་གྱུར་བ་ཤཱཀྱའི་ཏོག་སྟེ། ཤཱཀྱའི་རྒྱལ་བོར་གྲགས་པ་དེ་ལ་བསྟོད་པ་ཡིན་པས་སོ། །གོང་
དུ་དྲངས་པའི་སྐབས་གསུམ་པ་དང་དབང་བོའི་དགྲ། དྲི་ཟ་གདེངས་ཅན་སོགས་ཁམས་གསུམ་
ལས་གང་དུ་གཏོགས་ཞེ་ན། འདོད་ཁམས་ཡིན་ཏེ་འདོད་ཁམས་ནི་ཚ་དམྱལ་བརྒྱད། གྲང་དམྱལ་
་4ནུ •



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ།
བརྒྱད། དམྱལ་བ་ཉི་ཚེ་བ་དང་ཉེ་འཁོར་གཉིས། ཡི་དྭགས་བྱིང་གནས་དང་ཁ་འཐོར་གཉིས། དུད་
འགྲོ་བྱིང་གནས་དང་ཁ་འཐོར་གཉིས་ཏེ་ངན་འགྲོ་ཉེར་གཉིས་དང་། གླིང་བཞི་གླིང་ཕྲན་བརྒྱད་
ཀྱི་མི་དང་ལྷ་མ་ཡིན་གྱི་སྒྲ་གཅན། མགུལ་ཕྲེང་། རབ་གནོན། ཐག་བཟང་རིས་ཀྱི་གནས་བཞི་ལ་
གནས་པ་དང་། འདོད་ལྷ་དྲུག་སྟེ། རྒྱལ་ཆེན་རིགས་བཞི་དང་སུམ་ཅུ་རྩ་གསུམ། འཐབ་བྲལ། དགའ་
ལྡན། འཕྲུལ་དགའ། གཞན་འཕྲུལ་དབང་བྱེད་བཅས་བདེ་འགྲོ་ཉེར་གཉིས་ཏེ་བསྡོམས་པས་
འདོད་ཁམས་ཞེ་བཞིའོ། །གཏོགས་ཚུལ་ཇི་ལྟ་བུ་ཡིན་ཞེ་ན། སྐབས་གསུམ་པ་སུམ་ཅུ་རྩ་གསུམ་གྱི་
གནས། དབང་བོའི་དགྲ་ནི་ལྷ་མ་ཡིན་རིགས། དྲི་ཟ་ནི་ལྷ་མ་ཡིན་དང་ཡི་དྭགས་ཀྱི་རིགས་སོགས་
དང་། གདེངས་ཅན་ནི་དུད་འགྲོའི་རིགས་སོགས་སུ་འདུ་བའོ། །
༢ བྱེ་བྲག་ཏུ་སྟོན་པ་བཅོམ་ལྡན་འདས་ལ་ཇི་ལྟར་བསྟོད་ཚུལ།
(༡) བསམ་པ་ཇི་ལྟ་བུའི་སྒོ་ནས་བསྟོད་པའི་ཚུལ། །
དག་པའི་མཁའ་ལ་ཤར་བའི་གཟའ་སྐར་རྣམས་ཞེས་པ་ནས་གཟུགས་བརྙན་མ་འདྲེས་གསལ་
བར་རབ་བཀོད་ནས་ཞེས་པའི་བར་ཏེ། སྟོན་གྱི་དུས་སུ་སྒྲིབ་བྱེད་ཀྱི་སྐྱོན་སྤྲིན་དང་རྡུལ་སོགས་
དང་བྲལ་བ་ཤིན་ཏུ་གཡའ་དག་པའི་ནམ་མཁའ་ལ་ཤར་བའི་ཟླ་བ་དང་སྐར་མ་རྣམས་ཀྱི་གཟུགས་
བརྙན་ཆུ་གཏེར་ཏེ། རྒྱ་མཚོའི་དབུས་ན་ཡོངས་སུ་གསལ་བ་བཞིན་དུ་བདག་གི་དད་པའི་ཡིད་
མཚོར་སྟོན་པ་ཁྱོད་ཀྱི་ཡོན་ཏན་གྱི་ཆ་ཤས་མདོ་ལས་བཤད་པ་ཐོས་པ་རྣམས་ཀྱི་གཟུགས་བརྙན་དེ་
དོན་སྤྱི་སོ་སོར་མ་འདྲེས་པར་གསལ་བར་བཀོད་པ་སྟེ། དྲན་ནས་ཤིན་ཏུ་དད་པའི་སྒོ་ནས་བསྟོད་
པ་ཡིན་པས་སོ། །
(༢) སྤྱོད་ལམ་ཇི་ལྟ་བུའི་སྒོ་ནས་བསྟོད་ཚུལ།
ཟླ་ཟེར་ཕོག་པའི་ཆུ་སྐྱེས་གཞོན་ནུ་བཞིན་ཞེས་པ་ནས་ཅུང་ཟད་བསྟོད་ལ་ཐུགས་རྗེ་ཅན་ཁྱོད་
དགོངས་ཞེས་པའི་བར་ཏེ། དོན་ནི། དཔེར་ན། མཚན་མོ་ཟླ་བའི་འོད་ཟེར་ཕོག་པའི་ཆུ་སྐྱེས་ཏེ་པདྨ་
གཞོན་ནུ་གསར་བའི་འདབ་མ་ཁ་ཟུམ་པ་བཞིན་དུ་ལག་པའི་སོར་མོ་རྣམས་སྙིང་ཁའི་ངོས་སུ་ཟུམ་པ་
སྟེ་ཐལ་མོ་སྦྱར་ཏེ་དད་གུས་རྩེ་གཅིག་པའི་ཡིད་ཀྱིས་སྟོན་པ་ཁྱེད་ཀྱི་སྐུ་ཡིད་ལ་བྱས་ནས་དེ་ལ་མངོན་
དུ་ཕྱོགས་ཏེ། ཁྱེད་ཀྱི་ཡོན་ཏན་གྱི་ཆ་ཤས་ཅུང་ཟད་བརྗོད་པའི་སྒོ་ནས་བསྟོད་པ་ལ་སྟོན་པ་ཐུགས་རྗེ་
49.



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཅན་ཁྱོད་དགོངས་སུ་གསོལ་བ་ཡིན་པའི་ཕྱིར་ཞེས་པའོ། །
(༣) མཛད་པ་འཕྲིན་ལས་ཀྱི་ཡོན་ཏན་བརྗོད་པ།
སྐར་མའི་ཚོགས་ཀྱིས་མཁའ་ལ་ཟླ་བ་བཞིན་ཞེས་པ་ནས་ཉེས་བརྒྱའི་འཆིང་བ་ཀུན་ནས་ལྷོད་
པར་གྱུར་ཞེས་པའི་ཤོ་ལོ་ཀ་གསུམ་བྱུང་། ཁྱིམ་བདག་མགོན་མེད་ཟས་སྦྱིན་ཏེ། རྒྱ་གར་དུ་ནང་བ་
སངས་རྒྱས་ཆོས་ལུགས་ཀྱི་དགོན་པ་ཐོག་མ་སྟེ་རྒྱལ་བུ་རྒྱལ་བྱེད་ཚལ་བཞེངས་མཁན་ཁྱིམ་བདག་
མགོན་མེད་ཟས་སྦྱིན་གྱི་ལོ་རྒྱུས་ཞིབ་པར་རྟོགས་བརྗོད་དཔག་བསམ་འཁྲི་ཤིང་གི་ཡལ་འདབ་ཉི་
ཤུ་རྩ་གཉིས་པ་རྒྱལ་བྱེད་ཀྱི་ཚལ་ཡོངས་སུ་བཟུང་བའི་རྟོགས་བརྗོད་ཅེས་པར་གསལ། ཁྱིམ་བདག་
མགོན་མེད་ཟས་སྦྱིན་གྱི་བུ་མོ་མ་ག་ཏ་བཟང་མོ་ཡུལ་མ་ག་དྷ་སྟེ། དེའི་དོན་ནི་ཡུལ་དབུས་ཀྱི་ལྟེ་
བའོ། །ཁ་ཅིག་གིས་བྱིང་འཛིན་དང་འགའ་ཞིག་གིས་ཉམས་དཀའ་ཞེས་བསྒྱུར་ཀྱང༌། དུང་དཀར་
བློ་བཟང་འཕྲིན་ལས་མཆོག་གི་རང་ལུགས་ལ་དབུས་འགྱུར་འཆང་ཡིན་པར་བཞེད། མ་ག་དྷ་ནས་
དཔག་ཚད་བརྒྱ་དྲུག་ཅུ་རྩ་གསུམ་ན། བུ་རམ་ཤིང་འཕེལ་གྲོང་ཁྱེར་གྱི་ཚོང་དཔོན་ཁྱུ་མཆོག་བྱིན་
ཞེས་བྱ་བ་ལ་བྱིན་པས་རང་གི་ཁང་པའི་ཡང་ཐོག་གི་སྟེང་ནས་བཅོམ་ལྡན་འདས་ལ་མངོན་དུ་ཕྱོགས་
ཏེ། བཅོམ་ལྡན་འདས་དེར་འབྱོན་པར་གསོལ་བ་བཏབ་པས་སྐར་མའི་ཚོགས་ཀྱིས་ནམ་མཁའ་ལ་ཟླ་
བའི་དཀྱིལ་འཁོར་བསྐོར་བ་བཞིན་དུ། སྟོན་པ་བཅོམ་ལྡན་འདས་རྒྱལ་སྲས་དཔའ་བོ་སྟེ་བྱང་སེམས་
འཕགས་པའི་ཚོགས་རྣམས་ཀྱིས་ཕྱོགས་ཀུན་ནས་བསྐོར་ཞིང༌། བ་ལང་ཁྱུ་མཆོག་ནི་བ་ལང་གི་ཁྱུ་
ཡི་ཐོག་མ་སྟེ་གཙོ་བོར་བྱས་ནས་འགྲོ་བ་བཞིན། ཀུན་ཤེས་ཀཽཎྜིམྱ་སྟེ། ཐབས་ལྡན་མའི་བུ་ཞེས་བྱ་
སྟེ། མའི་མིང་གིས་བཏགས་པར་ཨ་ཀྱཱ་ཡོངས་འཛིན་བློ་བཟང་དོན་གྲུབ་ཀྱི་འདུལ་བའི་གླེང་འབུམ་
གྱི་མིང་བརྡའི་རྣམ་བཤད་བློ་ལྡན་དགའ་སྐྱེད་དུ་གསུངས། འཁོར་ལྔ་སྡེ་ལས་དགྲ་བཅོམ་པའི་གོ་
འཕང་ཐོག་མར་ཐོབ་མཁན་ཡིན། འཁོར་ལྔ་སྡེ་ནི་ཀུན་ཤེས་ཀཽཎྜིནྱ་དང༌། རྟ་ཐུལ། རླངས་པ། མིང་
ཆེན། བཟང་ལྡན་བཅས་ཉན་ཐོས་དགྲ་བཅོམ་པ་རྫུ་འཕྲུལ་ཐོབ་པའི་འཁོར་རྣམས་ཀྱིས་མདུན་དུ་
བདར་བ། གཞན་ཡང་གནས་གཙང་མའི་ལྷ་དང་ཚངས་པ་དང་། བརྒྱ་བྱིན་སོགས་ལྷའི་ཚོགས་
རྣམས་ཀྱིས་ཀུན་ནས་བསྐོར་ཏེ། བཅོམ་ལྡན་འདས་ཀྱིས་འཛམ་བུའི་གླིང་ཐམས་ཅད་གསེར་བཙོ་མའི་
མདོག་ལྟ་བུའི་འོད་ཟེར་གྱིས་གང་བར་མཛད་པས། བུ་རམ་ཤིང་འཕེལ་བར་གྱི་ནམ་མཁའི་ཁྱོན་ཀུན་
，50 •



སྟོན་པ་ཤཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་བྱ་སྒྲ། །
འགེང་བའི་འོད་ཟེར་གྱི་དྲ་བ་སྟོང་སྟེ་དཔག་ཏུ་མེད་པས་ཡོངས་སུ་དཀྲིགས་ཏེ་བསྐོར་ནས། ནམ་
མཁའི་ལམ་ནས་སྐུ་རྫུ་འཕྲུལ་གྱི་ཆོ་འཕྲུལ་དུ་མ་བསྟན་པ་སྟེ། མཁས་པའི་དབང་བོ་རྗེ་བཙུན་གྲགས་
པ་བཤད་སྒྲུབ་ཀྱིས་སྐུ་སྟོད་ནས་མེ་འབར་ཞིང་སྐུ་སྨད་ནས་ཆུ་འཁྲུགས་པ་དང་། དེ་ལས་ལྡོག་པ་
དང༌། ཡང་ཤར་ནས་མི་སྣང་བར་གྱུར་ཏེ་ནུབ་ཏུ་སྣང་བ་དང་། ནུབ་ནས་མི་སྣང་ཞིང་ཤར་དུ་སྣང་
བ་ལ་སོགས་པ་ཕྱོགས་བཅུར་སྣང་མི་སྣང་གི་བཀོད་པ་སྣ་ཚོགས་དང་གཅིག་དུ་མ་དང་དུ་མ་གཅིག་
ཏུ་འགྱུར་བར་སྟོན་པ་སོགས་ཐུན་མོང་དང་ཐུན་མོང་མ་ཡིན་པའི་ཆོ་འཕྲུལ་དུ་མ་དང་བཅས་པའི་
སྒོ་ནས་ཞེས་གསུངས་ལ། དཔེར་ན། ངང་བའི་རྒྱལ་བོ་ངང་བའི་འཁོར་དང་བཅས་པ་ནམ་མཁའ་ལ་
འཕུར་བ་བཞིན་ལྡིང་ཞིང་གཤེགས་པར་མཛད་པ་དེའི་ཚེ། སྔོན་རིང་མོ་ནས་བསྐྲུན་པའི་འབྲས་བུ་
བཟང་བོ་འབྱིན་པའི་ལས་ཀྱི་བག་ཆགས་ཡོངས་སུ་སད་པའི་ལྷ་མི་སྟོང་ཕྲག་བརྒྱ་སྟེ་ཤིན་ཏུ་མང་བོས་
བཅོམ་ལྡན་འདས་ཁྱོད་ཀྱི་ཞལ་མཐོང་བའི་མོད་ལ། དེ་རྣམས་ཀྱི་ཤིན་ཏུ་མི་བསྲུན་པ་སྟེ། མ་དུལ་
བའི་ཡིད་ཉེས་པ་བརྒྱ་སྟེ་དཔག་ཏུ་མེད་པ་བསྐྱེད་པའི་བདག་འཛིན་གྱི་འཆིང་བ་དམ་པོས་བསྡམས་
པ་ཀུན་ནས་ལྷོད་དེ་བདེན་པ་མཐོང་བར་གྱུར་བ་མ་ག་དྷ་བཟང་མོའི་རྟོགས་བརྗོད་ལས་བཤད་པ་
ལྟར་ཡིན་པས་སོ། །གོང་དུ་བཤད་པའི་གཉན་ཡོད་ནི་རྡོ་རྗེ་གདན་དང་ཐག་མི་རིང་བ་ཞིག་ཏུ་ཡོད་
པར་བཤད། རྒྱ་གར་སྐད་དུ་ཀོ་ས་ལ་ཞེས་གྲགས། །
(༤) མཐུ་སྟོབས་ནུས་པའི་ཡོན་ཏན་བརྗོད་པ།
ཀ མཐུ་སྟོབས་ནུས་པའི་ཡོན་ཏན་དངོས་བརྗོད་པ།
དཔའ་བོ་ཁྱོད་ཀྱིས་བྱང་ཆུབ་ཤིང་དྲུང་དུ་ཞེས་པ་ནས་ཁྱོད་ལས་གཞན་པ་སུ་ཡིས་ཤེས་ཞེས་
པའི་བར་ཏེ། དོན་ནི། རྒོལ་བ་འཛོམས་པ་ལ་ཤིན་ཏུ་དཔའ་བའི་དཔའ་བོ་ཁྱོད་ཀྱིས་བྱང་ཆུབ་ཀྱི་ཤིང་
སྟེ། སྟོན་པ་བཅོམ་ལྡན་འདས་ཐོག་མར་སངས་རྒྱས་པའི་མཛད་པ་སྟོན་སྐབས་རྒྱ་གར་རྡོ་རྗེ་གདན་
གྱི་ནུབ་ཕྱོགས་སུ་ཡོད་པའི་ཤིང་ལ་སྐུ་རྒྱབ་གཏད་ནས་བཞུགས་པའི་ཤིང་ལ་བྱང་ཆུབ་ཀྱི་ཤིང་ཞེས་
གྲགས་པ་དེའི་དྲུང་དུ། བདུད་འདུལ་པར་དགོངས་ནས་བཞུགས་པའི་ཚེ། མཁྱེན་པ་དང་བརྩེ་བའི་
དཔུང་གིས་ཡིད་སྲུབས་བདག་པོ་སྟེ་དགའ་རབ་དབང་ཕྱུག་གི་སྡེ་བདུད་ཀྱི་དམག་ལུས་དབྱིབས་མི་
འདྲ་བ་སྣ་ཚོགས་པས་མཚོན་ཆ་མི་འདྲ་བ་སྣ་ཚོགས་བཟུང་བ་དཔག་ཏུ་མེད་པ་ལྷགས་ཏེ། མཚོན་ཆ་
： 51：



ཚོ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྣ་ཚོགས་པའི་ཆར་ཕབ་ཀྱང་མཚོན་ཆ་རྣམས་མེ་ཏོག་གི་ཆར་གྱུར་ནས་སྐུ་ལ་ཉམས་ཉེས་ཅི་ཡང་མ་
བྱུང་བར་དམག་གི་ཚོགས་མ་ལུས་པ་ཟིལ་གྱིས་གནོན་པར་མཛད་པས། དེ་རྣམས་འཇིགས་ཤིང་སྐྲག་
ནས་དཔེར་ན། ཤིན་ཏུ་དྲག་པོའི་རླུང་དང་ཉེ་བའི་སྤྲིན་ནག་པོ་རླུང་གིས་གཏོར་བ་བཞིན་དམག་
གི་ཚོགས་རྣམས་བྱེར་ཞིང་འཐོར་བར་གྱུར་བ་རྒྱ་ཆེར་རོལ་བའི་མདོ་ལས་བཤད་པ་བཞིན་ཡིན་
པས་སོ། །དེའི་ཚེ་གཞན་འཇོམས་པའི་མདའ་མཚོན་དང་སྲུང་བའི་གོ་ཆ་སོགས་ཅི་ཡང་མ་བཟུང་
བར། རང་ལ་གྲོགས་བྱེད་གཅིག་ཀྱང་མེད་བཞིན་དུ། རང་ཉིད་གཅིག་པུས་བྱེ་བ་མང་བོའི་གྲངས་
ཅན་གྱི་བདུད་ཀྱི་དཔུང་མ་ལུས་པ་ཕམ་པར་མཛད་པའི་གཡུལ་གྱི་ལས་དེ་ལྟ་བུ་ཁྱོད་ལས་གཞན་པ་
སུ་ཡིས་ཤེས་ཤིང་དེ་ལྟར་ནུས། དེས་ན་ཁྱེད་ཀྱི་མཐུ་སྟོབས་ནུས་པའི་ཡོན་ཏན་བསམ་གྱིས་མི་ཁྱབ་པ་
ཡིན་པར་གདོན་མི་ཟ་ལ། དེ་ལྟར་བདུད་ཕམ་པར་མཛད་པ་ནི་རྒྱ་ཆེར་རོལ་བ་སོགས་ལས་བྱུང་བ་
བཞིན་ཡིན་ལ། འོན་ཀྱང༌། ཏོག་གཟུངས་ལས་སྟོན་པས་སངས་རྒྱས་ནས་རིང་བོར་མ་ལོན་པའི་ཚེ་
ཡང་བདུད་འཁོར་དང་བཅས་པའི་དམག་དཔུང་སྔར་བཞིན་འོང་བ་ཕམ་པར་མཛད་པ་ཞིག་ཀྱང་
བཤད་དོ། །བདུད་ཀྱི་འཁོར་རྣམས་བདུད་མཚན་ཉིད་པ་ཡིན་པ་ཤས་ཆེ་མོད། བདུད་ཀྱིས་སངས་
རྒྱས་ཀྱི་ཆེ་བ་འདོན་པས་ན། བདུད་ཀྱི་རྒྱལ་བོ་དེ་ནི་དཔའ་བར་བགྲོད་པའི་ཏིང་ངེ་འཛིན་གྱི་མདོའི་
དགོངས་པ་ལ་བརྟགས་ན་སངས་རྒྱས་བྱང་སེམས་སུ་སྤྲུལ་བ་ཞིག་ཡིན་གྱི། བདུད་དངོས་མིན་པར་
ངེས་ལ། ཏོག་གཟུངས་ནས་བྱང་དོན་གྱིས་སྤྲུལ་པར་ཡིན་པར་བསྟན་སྣང་སྟེ། ཐུན་མོང་མ་ཡིན་པའི་
གོ་ཚུལ་ལོ་ཞེས་མཁས་པའི་དབང་བོ་རྗེ་བཙུན་ཅོ་ནེ་གྲགས་པ་བཤད་སྒྲུབ་ཀྱིས་གསུངས་སོ། །
ཁ ཞར་ལ་ཡོན་ཏན་གཞན་འཆད་པ།
དེ་ལྟར་ཁྱོད་ཀྱི་བྱམས་པའི་མེས་ཞེས་པ་ནས་ཡོན་ཏན་བརྗོད་ལ་ངལ་མ་གྱུར་ཞེས་པའི་བར་
ཏེ། བཤད་མ་ཐག་པ་དེ་ལྟར་སྟོན་པ་ཁྱོད་ཀྱི་བྱམས་པའི་ཏིང་ངེ་འཛིན་གྱི་ནུས་པའི་མེས་འདོད་ལྷ་
དགའ་རབ་དབང་ཕྱུག་སྡེ་དང་བཅས་པའི་སྙིང་སྟེ། ཡིད་ནི་རབ་ཏུ་གདུང་བར་གྱུར་ཀྱང༌། བྱམས་པ་
དང་བརྩེ་བའི་གཏེར་ཆེན་པོ་ཁྱོད་ཀྱིས་ནི་བདུད་སྡེའི་ཚོགས་ཀྱིས་རྒོལ་བར་བརྩམས་པ་ལ་ཐུགས་མ་
བཟོད་པའམ་མ་རང་བས་དེ་ལྟར་མཛད་དགོངས་པ་མ་ཡིན་ཏེ། ཁྱོད་ལ་མཆོད་བསྟོད་བསྙེན་བཀུར་
བྱེད་པ་ལ་ཐུགས་མཉེས་པ་དང་། རྒོལ་ཞིང་གནོད་པ་བྱེད་པར་རྩོམ་པ་ལ་མི་མཉེས་པའི་ལུས་ཅན་
• 52.



སྟོན་པ་ཤཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་ཏྲ་སྒྲ།
འགྲོ་བ་རྣམས་ལ་ཕྱོགས་རིས་སུ་ཆད་པར་གྱུར་བའི་ཐུགས་གཏན་ནས་མེད་པར་སེམས་ཅན་ཐམས་
ཅད་ལ་མ་བུ་གཅིག་པུ་ལ་བརྩེ་བ་ལྟར་ཤིན་ཏུ་བརྩེ་བའི་ཐུགས་རྗེ་ཆེན་པོའི་གཏེར་དུ་གྱུར་བ་ཡིན་
པས་སོ། །བདུད་ཀྱི་དཔུང་གཅིག་ཙམ་མིན་གྱི། སྟོང་གསུམ་གཞན་དང་སངས་རྒྱས་ཀྱི་ཞིང་གཞན་
དག་ནའང་། བདུད་ཀྱི་དཔུང་ཡོད་པར་མདོ་ལས་བཤད་ཅིང༌། ཚེ་དཔག་མེད་ཀྱི་ཞིང་ན་བདུད་
དང་བདུད་ཀྱི་རིགས་མེད་ཅེས་ཀྱང་བཤད་ལ། དེར་བདུད་མཆོད་པའི་རྒྱལ་བོ་ཞེས་བྱ་བ་ཡོད་པར་
བཤད་དེ་ཚད་དཀའོ། །སྤྱིར་བདུད་མེད་པར་མཛད་པ་མིན་ཏེ། སྟོན་པ་སངས་རྒྱས་ནས་ཀྱང་འཇིག་
རྟེན་ན་བདུད་བཞི་ཡོད་ཅིང་། མེད་ན་མི་མ་ཡིན་གྱི་སེམས་ཅན་ཀུན་མེད་པར་འགྱུར་ཏེ་ཞིབ་ཆ་
དགོས་པར་གསུངས་པ་ལྟར་རོ། །འགྲོ་བ་ཀུན་ལ་སྙིང་རྗེ་ཁྱད་མེད་དུ་གནས་པ་དེ་ལྟར་ཡིན་པའི་རྒྱུ་
མཚན་གྱིས་ཁྱོད་ནི་འགྲོ་བ་སེམས་ཅན་ཐམས་ཅད་ལ་ཕན་པ་དང་། བདེ་བའི་དཔལ་ལ་འགོད་པའི་
དོན་གྱི་སླད་དུ་བརྩོན་པ་ཆེན་པོ་མཛད་པས་ཐུགས་ཅུང་ཟད་ཙམ་ཡང་མི་ངལ་ཞིང་། དེ་ལྟ་བུའི་
ཡོན་ཏན་མཐོང་ཞིང་ཐོས་པས་ཡིད་ཕྲོགས་པར་གྱུར་བའི་འགྲོ་བ་རྣམས་ཀྱང་སྟོན་པ་ཁྱོད་ཀྱི་ནི་ཡོན་
ཏན་བརྗོད་ཅིང་བསྟོད་པ་དང་གསོལ་བ་འདེབས་པ་ལ་ངལ་བར་མ་གྱུར་པར་བརྩོན་པ་ལྷུར་ལེན་པ་
ཡིན་པས་སོ། །ཞེས་པའོ ། །
(༥） སྐུ་གསུང་ཐུགས་ཀྱི་ཡོན་ཏན་བླ་ན་མེད་པ་ཁྱད་པར་དུ་བྱས་ཏེ་བསྟོད་པ།
ཀ སྐུ་གསུང་ཐུགས་ཀྱི་ཡོན་ཏན་ཁྱད་པར་དུ་འཕགས་པར་བསྟན་པ།
རྒྱ་མཚོའི་ཀློང་ལྟར་རབ་ཏུ་ཟབ་པའི་ཐུགས་ཞེས་པ་ནས་མཛད་པ་མཛད་ཀྱང་རྟོག་པ་ཉེར་ཞི་
བ་ཞེས་པའི་བར་གྱི་ཚིག་རྐང་དགུ་སྟེ་དོན་ནི། རྒྱ་མཚོ་ཆེན་པོའི་ཀློང་གཏིང་ཟབ་ཅིང་མཐའ་ཤིན་ཏུ་
རྒྱ་ཆེ་བ་ལྟར། སྟོན་པ་ཁྱོད་ཀྱི་ཡེ་ཤེས་ཀྱིས་ཆོས་ཐམས་ཅད་ཀྱི་གནས་ལུགས་ཇི་ལྟ་བ་བཞིན། མངོན་
སུམ་དུ་གཟིགས་པས་རབ་ཏུ་སྟེ་ཤིན་ཏུ་ཟབ་པའོ། །མཁྱེན་པ་ལ་རྣམ་མཁྱེན་གྱི་རྣམ་པ་བརྒྱ་དང་
བཅུའམ། ཟག་མེད་ཀྱི་ཡོན་ཏན་བརྒྱ་ཞེ་བཞི་ཡོད་ཅིང༌། དེ་ཡང་ཐུན་མོང་དང་ཐུན་མོང་མ་ཡིན་
པའི་རྣམ་མཁྱེན་གྱི་རྣམ་པ་གཉིས་ལས་དང་པོ་ནི་སངས་རྒྱས་ཀྱི་རྒྱུད་ཀྱི་དྲན་པ་ཉེར་བཞག་སོགས་
དང༌། ཕྱི་མ་ནི་སྟོབས་བཅུ་ལ་སོགས་པའོ། །དེར་མ་ཟད་ཐར་ཆེན་ལས་སྟོབས་རེ་རེ་ལའང་སྟོབས་
དཔག་ཏུ་མེད་པར་བཤད་དེ་གཞན་ལའང་འདྲའོ། །ཇི་སྙེད་པ་འཕགས་པ་མོའུ་མགལ་གྱི་བུས་རང་
，53་



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གི་མ་འཇིག་རྟེན་གྱི་ཁམས་གང་དུ་སྐྱེས་པ་མ་མཁྱེན་པ་མཁྱེན་པ་དང༌། ཁྱིམ་བདག་དཔལ་སྐྱེས་ལ་
ཐར་བའི་ས་བོན་ཡོད་པ་དགྲ་བཅོམ་པ་གཞན་གྱིས་མ་མཁྱེན་པ་མཁྱེན་པ་དང༌། སྲན་མ་ཟླུམ་པོ་
དང་ཚེར་མ་རྣོ་བ་དང་རྨ་བྱའི་མདོངས་བཀྲ་བ་ལ་སོགས་པའི་རྒྱུ་དང་འབྲས་བུ་སོགས་རྟེན་འབྲེལ་
གྱི་ཆོས་ཐམས་ཅད་ཇི་ལྟ་བ་བཞིན་ཆགས་ཐོགས་མེད་པར་མངོན་སུམ་དུ་གཟིགས་ཤིང་། སེམས་ཅན་
ཐམས་ཅད་ལ་མ་བུ་གཅིག་པུ་ལ་བརྩེ་བ་ལྟར་བརྩེ་ཞིང་བྱམས་པས། རྒྱ་ཆེ་བ་ཐུགས་ཀྱི་གསང་བའི་
ཡོན་ཏན་དང༌། སུམ་ཅུ་རྩ་གསུམ་གྱི་ལྷའི་རྔ་བོ་ཆེ་གཞན་གྱིས་བསྐུལ་བ་ལ་མ་ལྟོས་པར་ལྷ་རྣམས་
བག་མེད་པ་ལ་གཡེང་བའི་ཚེ། ལྷའི་རྔ་བོ་ཆེའི་སྒྲ་ལས། ཆོས་ཀྱི་སྡོམ་བཞི་སྟོན་པའི་རང་སྒྲ་དུས་
དུས་སུ་བསྒྲགས་པས་ལྷ་རྣམས་བག་ཡོད་ལ་སྦྱོར་བར་བྱེད་པར་དཀོན་བརྩེགས་ཀྱི་མདོ་ལས་བཤད་
པ་བཞིན་དུ། སྟོན་པ་ཁྱོད་ཀྱི་གསུང་གིས་སེམས་ཅན་རང་རང་གི་སྐལ་བ་དང་འཚམ་པའི་ཆོས་ཀྱི་
སྒྲ་ལེགས་པར་འདོམས་པའི་གསུང་གི་ཡོན་ཏན་མཐའ་ཡས་པ་སྟེ། འཕགས་པ་མོའུ་འགལ་གྱི་བུས་
སངས་རྒྱས་ཀྱི་གསུང་གི་མཐའ་འཚོལ་བའི་ཆེད་དུ་རྫུ་འཕྲུལ་གྱིས་སངས་རྒྱས་ཀྱི་ཞིང་བྱེ་བ་ཕྲག་བརྒྱ་
འདས་པ་སོང་ཡང་། སངས་རྒྱས་ཀྱི་གསུང་ཆེ་ཆུང་དྲུང་ན་བཞུགས་པ་དང་ཁྱད་པར་མེད་པར་ཐོས་
པ་དང༌། རི་རྒྱལ་ལྷུན་པོའི་སྤོ་སྟེ་རྩེ་མོ་ནི་ས་སྟེང་གི་གསེར་གྱི་རི་བདུན་དང་ཕྱིའི་ལྕགས་རི་ལ་སོགས་
པ་དངོས་པོ་གཞན་ལས་མངོན་པར་འཕགས་པ་ལྟར། ཁྱེད་ཀྱི་སྐུ་ཡང་གཟུགས་ཅན་གྱི་དངོས་པོ་
གཞན་ཐམས་ཅད་ལས་ལྷམ་མེར་གསལ་ཞིང་མངོན་པར་འཕགས་པ་བྱང་ཆུབ་སེམས་དཔའ་ཤུགས་
འཆང་གིས་བཅོམ་ལྡན་འདས་ཀྱི་དབུའི་གཙུག་གཏོར་གྱི་མཐའ་རྟོགས་པར་འདོད་ནས་སྟེང་ཕྱོགས་
ཀྱི་ཁམས་བྱེ་བ་ཕྲག་བཅུ་འདས་པར་སོང་ཡང་། གཙུག་ཏོར་གྱི་མཐའ་མ་མཐོང་བ་ལྟ་བུ་སྐུའི་གསང་
བའི་ཡོན་ཏན་བསམ་གྱིས་མི་ཁྱབ་པ་དང་ལྡན་ཞིང་། དེ་ལྟ་བུའི་སྐུ་གང་གིས་མཐོང་བ་དང་། གསུང་
གང་གིས་ཐོས་པ་དང་ཐུགས་གང་གིས་དྲན་ཅིང་ཡིད་ལ་བྱེད་པ་ཐམས་ཅད་ཕན་པ་དང་བདེ་བའི་
དོན་བཟང་བོ་དང་ལྡན་པར་མཛད་པས་ན། ཁྱོད་ཀྱི་སྐུ་གསུང་ཐུགས་ཀྱི་ཡོན་ཏན་བསམ་གྱིས་མི་
ཁྱབ་པ་གསང་བ་བསམ་གྱིས་མི་ཁྱབ་པའི་མདོ་ལས་ཕྱག་རྡོར་གྱིས་རྒྱས་པར་བཤད་པ་བཞིན་ཡིན་
པས་སོ། །དེ་ཡང་ཡིན་ཏེ། འཇིག་རྟེན་ཀུན་ཏེ། འཇིག་རྟེན་གྱི་ཁམས་མཐའ་ཡས་ན་ཡོད་པའི་སེམས་
ཅན་མཐའ་ཡས་པ་དེ་ཐམས་ཅད་ཀྱིས་དུས་གཅིག་ཉིད་དུ་རང་རང་གི་དོགས་པ་ཟ་བའི་ཐེ་ཚོམ་མི་
:54:



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་བྱ་སྨྲ། །
འདྲ་བ་རེ་རེའི་དོན་སོ་སོ་ནས་ཞུས་ཀྱང་སེམས་ཅན་དེ་དག་རེ་རེ་མདུན་དུའང་སེམས་ཅན་ཇི་སྙེད་
པ་དེ་སྙེད་ཀྱི་གྲངས་དང་མཉམ་པའི་སྐུའི་བཀོད་པ་རེ་རེ་དུས་གཅིག་ཏུ་སྟོན་པ་དང༌། སེམས་ཅན་དེ་
སྙེད་ཀྱི་ཐེ་ཚོམ་གྱི་དོན་ཞུས་པའི་ལན་དུས་གཅིག་ཏུ་འདེབས་པའི་མཛད་པ་མཛད་ཀྱང་སེམས་ཅན་
འདི་ལ་སྐུའི་བཀོད་པ་འདི་སྟོན། སེམས་ཅན་འདིའི་དྲི་བའི་ལན་འདི་ལྟར་ལྡོན་སྙམ་པའི་ཐུགས་ཀྱི་
རྟོག་པ་ཉེ་བར་ཞི་བ་སྟེ་དེ་ལ་ཐུགས་གཡོ་བ་ཅུང་ཟད་ཀྱང་མི་མངའ་བ་ཡིན་པས་སོ་ཞེས་པའོ། །
ཁ ཡོན་ཏན་ཐམས་ཅད་ཇི་ལྟ་བ་བཞིན་བརྗོད་དཀའ་བར་བསྟན་པ།
ཁྱེད་ཀྱི་སྐུ་གསུང་ཐུགས་ཀྱི་གསང་བ་ཡི་ཞེས་པ་ནས་ཁྱེད་ཀྱི་ཡོན་ཏན་བརྗོད་པའང་དེ་ལྟར་
ལགས་ཞེས་པའི་བར་གྱི་ཤོ་ལོ་ཀ་གཉིས་ཏེ། སྟོན་པ་ཁྱོད་ཀྱི་སྐུ་གསུང་ཐུགས་ཀྱི་གསང་བ་ཡི་ཡོན་
ཏན་གྱི་གནས་ཚུལ་འདི་ཇི་ལྟ་བ་བཞིན་དུ་བརྗོད་པར་དཀའ་བ་ཡིན་ཏེ། ཡོན་ཏན་དེ་ཐམས་ཅད་
རྒྱལ་སྲས་བྱང་ཆུབ་སེམས་དཔའ་དང་། རང་རྒྱལ་ཏེ། འདི་ལ་བསེ་རུ་ལྟ་བུ་དང་ཚོགས་ནས་སྤྱོད་པ་
གཉིས་སོ། །བསེ་རུར་རྭ་གཅིག་ལས་མེད་པས་དེ་ལྟར་གྲགས་ཤིང་། འདུ་འཛི་གཡེང་བས་འཇིགས་
ནས་གཅིག་པུར་གནས་པས་དེ་ལྟར་བཏགས་སོ། །འདི་ནི་ཤིན་ཏུ་དབང་བོ་རྣོན་པོ་ཞིག་སྟེ། བསྐལ་
ཆེན་བརྒྱར་ཚོགས་བསགས་པ་དང་བསླབ་པར་བྱ་བའི་གནས་ལ་མཁས་པར་བྱས་ནས། ལས་ཉོན་གྱི་
དབང་གིས་འཁོར་བའི་གནས་འདིར་སླར་སྐྱེ་མི་དགོས་པའི་སྲིད་པ་ཐ་མའི་སྐབས་སུ། སངས་རྒྱས་
ཉན་ཐོས་མེད་པའི་འཇིག་རྟེན་དུ་སྐྱེས་ནས་སློབ་དཔོན་དང་རབ་ཏུ་བྱུང་བ་སོགས་ལ་མི་བརྟེན་ཞིང་
གཅིག་པུར་གནས་ཏེ་རང་གི་བྱང་ཆུབ་མངོན་དུ་བྱེད་པ་ཞིག་ཡིན། རང་རྒྱལ་ཚོགས་སྤྱོད་ནི་ཚོགས་
པ་དང་ལྷན་ཏུ་སྒོམ་པ་གཞིར་བྱེད་པས་ན་དེ་ལྟར་བརྗོད། རང་རྒྱལ་དང་ཉན་ཐོས་འཕགས་པ་
རྣམས་ཀྱིས་ཅི་ཙམ་བརྟགས་ཀྱང་བློའི་མངོན་སུམ་གྱི་སྤྱོད་ཡུལ་དུ་འགྱུར་བ་མ་ཡིན་ན། སྟོང་གསུམ་
མི་མཇེད་ཀྱི་བདག་པོ་ཚངས་པ་དང་ལྷའི་དབང་བོ་བརྒྱ་བྱིན་སོགས་འཇིག་རྟེན་ན་བློ་གྲོས་དང་མཐུ་
ཆེ་བ་རྣམས་དང༌། བདག་ཅག་རྣམས་ཀྱི་བློའི་སྤྱོད་ཡུལ་དུ་འགྱུར་བ་དང་། བརྗོད་སླ་བ་མ་ཡིན་པ་
སྨོས་ཅི་འཚལ། དཔེར་ན། ནམ་མཁའ་ལྡིང་གི་དབང་བོ་སྟེ་བྱའི་རྒྱལ་བོ་ནི་འདབ་ཆགས་རྣམས་ཀྱི་
ཁྲོད་ན་གཤོག་རྩལ་ཤིན་ཏུ་ཆེ་བ་ཡང་ནམ་མཁའི་མཐའ་ཉུལ་བར་ཅི་ཙམ་བགྲོད་ནས་ནམ་ཞིག་ན་
རང་གི་ལུས་རྩལ་གྱི་སྟོབས་བྲི་བ་སྟེ་ཟད་ནས་རང་གནས་སུ་ལྡོག་པར་འགྱུར་གྱི། ནམ་མཁའི་མཐའ་
• 55.



ས ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཟད་པས་བགྲོད་ས་མ་རྙེད་པར་ལྡོག་པར་མི་འགྱུར་བ་བཞིན་ཁྱོད་ཀྱི་ཡོན་ཏན་བརྗོད་པའང་རང་གི་
བློ་གྲོས་ཀྱིས་ཅི་ཙམ་དཔོག་པ་དེ་ཙམ་ཞིག་བརྗོད་པར་ཟད་ཀྱི་ཡོན་ཏན་གྱི་མཐའ་རྫོགས་པར་བརྗོད་
རྒྱུ་མ་རྙེད་པར་མ་བརྗོད་པ་མ་ཡིན་པ་དེ་ལྟར་ལགས་པ་སྟེ་ཡིན་པས་སོ། །དཔལ་ལྡན་ཟླ་བ་གྲགས་
པས་དབུ་མ་འཇུག་པ་ལས། ནམ་མཁའ་མེད་པས་འདབ་ཆགས་ལྡོག་པར་མི་འགྱུར་གྱི། །འདི་ནི་རང་
མཐུ་ཟད་པས་ལྡོག་པར་འགྱུར་དེ་བཞིན། །སློབ་མ་དང་བཅས་སངས་རྒྱས་སྲས་རྣམས་སངས་རྒྱས་
ཀྱི། །ཡོན་ཏན་མཁའ་ལྟར་མཐའ་ཡས་མ་བརྗོད་ལྡོག་པར་འགྱུར། །ཞེས་གསུངས་པ་བཞིན་ནོ། །
༈ གསོལ་བ་འདེབས་པ།
（༡) གསོལ་བ་འདེབས་པ་པོ་ངོས་བཟུང་བ།
གཤོག་རྩལ་རབ་ཏུ་རྫོགས་པའི་མཁའ་ལྡིང་གིས་ཞེས་པའི་ཤོ་ལོ་ཀ་གཅིག་སྟེ། དོན་ནི། གཤོག་
རྩལ་རབ་ཏུ་རྫོགས་པའི་ནམ་མཁའ་ལྡིང་གི་རྒྱལ་བོ་ནམ་མཁའི་མཐོངས་སུ་བགྲོད་པའི་ལམ་དེར་
གཤོག་རྩལ་ཤིན་ཏུ་ཆུང་བའི་བྱིའུས་བགྲོད་པར་རྩོལ་བ་ལྟར། སྟོན་པ་སྟོབས་བཅུ་སྟེ། གནས་དང་
གནས་མ་ཡིན་པ་མཁྱེན་པའི་སྟོབས་ཏེ། དགེ་མི་དགེ་ལས་འབྲས་བུ་བདེ་སྡུག་འབྱུང་བའི་གནས་
དང་། དེ་ལས་བཟློག་པ་གནས་མ་ཡིན་པ་མཁྱེན་པའི་སྟོབས་དང་། ལས་ཀྱི་རྣམ་པར་སྨིན་པ་མཁྱེན་
པའི་སྟོབས་ཏེ། ལས་ཀྱི་ཕྲ་མོའི་རྣམ་པར་མཁྱེན་པའི་སྟོབས་དང་། ཁམས་སྣ་ཚོགས་མཁྱེན་པའི་སྟོབས་
ཏེ། མངོན་མཐོ་དང་ཐེག་གསུམ་ལ་མོས་པའི་མོས་པ་སྣ་ཚོགས་མཁྱེན་པའི་སྟོབས་དང་། དབང་བོ་
མཆོག་དང་མཆོག་མ་ཡིན་པ་མཁྱེན་པའི་སྟོབས་ཏེ། དད་པའི་དབང་བོ་རབ་འབྲིང་ཐ་གསུམ་གྱི་
དབང་བོ་མཆོག་དང་མཆོག་མ་ཡིན་པ་མཁྱེན་པའི་སྟོབས་དང༌། ཐམས་ཅད་དུ་འགྲོ་བའི་ལམ་
མཁྱེན་པའི་སྟོབས་ཏེ། མངོན་མཐོ་ངེས་ལེགས་ཐམས་ཅད་དུ་འགྲོ་བའི་ལམ་དང༌། དེ་ལས་བཟློག་
པ་ལ་ཆགས་ཐོགས་མེད་པར་མཁྱེན་པའི་སྟོབས་དང༌། ཀུན་ནས་ཉོན་མོངས་པ་དང་རྣམ་པར་བྱང་
བ་མཁྱེན་པའི་སྟོབས་ཏེ། བསམ་གཏན་དང་སྙོམས་འཇུག་གི་སྒྲིབ་པའི་ཀུན་ནས་ཉོན་མོངས་པ་
དང་། དེ་ལས་ངེས་པར་འབྱུང་བའི་རྣམ་པར་བྱང་བ་མཁྱེན་པའི་སྟོབས་དང་། སྔོན་གྱི་གནས་རྗེས་
སུ་དྲན་པ་མཁྱེན་པའི་སྟོབས་ཏེ། རང་བཞིན་གྱི་སྔོན་གྱི་གནས་རྗེས་སུ་དྲན་པ་མཁྱེན་པའི་སྟོབས་
དང་། འཆི་འཕོ་བ་དང་སྐྱེ་བ་མཁྱེན་པའི་སྟོབས་ཏེ། སེམས་ཅན་མཐའ་དག་གི་འཆི་འཕོ་བ་
： 56



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ། རྒྱུ
དང་། ཟག་པ་ཟད་པ་མཁྱེན་པའི་སྟོབས་ཏེ། ཉན་རང་དགྲ་བཅོམ་གྱིས་ཉོན་སྒྲིབ་དང་། སངས་རྒྱས་
ཀྱིས་སྒྲིབ་པ་ཀུན་ཟད་པའི་ཟག་པ་ཟད་པ་མཁྱེན་པའི་སྟོབས་དེ་རྣམས་མངའ་བ་ཐུབ་པའི་དབང་བོ་
ཁྱོད་གོ་འཕང་དམ་པ་གང་དུ་གཤེགས་པའི་ལམ་མཆོག་ཏུ་གྱུར་བ་དེར་ནི་འཇུག་པར་འདོད་པ་བློ་
བཟང་གྲགས་པ་བདག་གིས་གསོལ་བ་འདེབས་པ་ཡིན་པས་སོ། །ཞེས་པའོ། །
(༢) གསོལ་བ་འདེབས་པ་པོ་ཤིན་ཏུ་ཉམ་ཐག་ཚུལ་བསྟན་པ།
ཀ ཤིན་ཏུ་ཉམ་ཐག་པའི་ཚུལ་སྤྱིར་བསྟན་པ།
གནས་ལུགས་དོན་ལ་ལྟ་བའི་བློ་མིག་ཉམས་ཞེས་པ་ནས་ཁྱོད་ལས་གཞན་པ་གང་ལ་སྐྱབས་
སུ་གཟུང་ཞེས་པའི་བར་ཏེ། བདག་ཤིན་ཏུ་ཉམ་ཐག་པ་ཅི་བྱ་གཏོལ་མེད་པ་ལྟ་བུར་གྱུར་བ་ཡིན་
ཏེ། ཆོས་རྣམས་ཀྱི་གནས་ལུགས་ཀྱི་དོན་ལ་ལྟ་བའི་བློ་གྲོས་ཀྱི་མིག་གསལ་བར་མ་གྱུར་བས་ཉམས་
ཤིང༌། ངེས་འབྱུང་གི་བསམ་པ་དང་བྱང་ཆུབ་ཀྱི་སེམས་ལ་སོགས་པའི་ཐབས་ཀྱི་ཆ་ཆེན་པོའི་འབྱོར་
བས་དབུལ། ལེགས་པའི་ཕྱོགས་འཇོམས་པ་ལ་སྟོབས་དང་ལྡན་པའི་འདོད་ཆགས་དང་ཁོང་ཁྲོ། ང་
རྒྱལ་ལ་སོགས་པའི་ཉོན་མོངས་པའི་དགྲ་བོས་རྒྱུན་ཏུ་གཅེས་ཤིང་དེའི་དབང་དུ་གྱུར། ཉེས་པ་
ཐམས་ཅད་བསྐྱེད་པའི་རྩ་བ་བདག་འཛིན་ནམ་ངར་འཛིན་གྱི་མ་རིག་པ་སྟེ། རིག་པ་ཤེས་རབ་ཀྱི་
མི་མཐུན་ཕྱོགས་དང༌། ཤེས་པ་གང་ཞིག་རང་ཡུལ་ལ་དམིགས་པའི་ཚེ་ཡུལ་དེའི་རྣམ་པ་ཤིན་ཏུ་
མི་གསལ་བ། ཤེས་བྱའི་གནས་ལུགས་ཇི་ལྟ་བ་བཞིན་མ་ཤེས་པར་ཀུན་ཉོན་སྐྱེ་བའི་སྒོར་གྱུར་བའི་
ཁྱད་ཆོས་གསུམ་དང་ལྡན་པ་སྟེ། བླང་དོར་གྱི་གནས་ལ་རྨོངས་པ་དེའི་དབང་གིས་ཤིན་ཏུ་ཐར་བར་
དཀའ་བའི་འཁོར་བའི་གཅོང་རོང་ངམ་གྲོག་རོང་ཟབ་མོའི་སྦུབས་སམ་ཁོག་ལྟ་བུ་ལ་ལྷུང་བ་ཡིན་
པས་སོ། །སྐྱོན་བརྗོད་པ་འདི་ནི་རང་ཅག་གདུལ་བྱ་ཕྱིས་འབྱུང་གི་གསོལ་འདེབས་བྱེད་པ་རྣམས་
ལ་དགོངས་ཀྱི། རྗེ་རང་ཉིད་ཁོ་ན་ལ་སྦྱར་སྣང་བ་ནི་དོན་ཅུང་མིན་པར་སེམས་སོ། །བདག་གོང་དུ་
བཤད་པ་འདི་འདྲ་བ་ཤིན་ཏུ་ཉམ་ཐག་པའི་གནས་སུ་གྱུར་བ་ལགས་པ་སྟེ་ཡིན་པ་འདི་ལ་སྟོན་པ་
བརྩེ་བ་ཆེན་པོ་ཅན་ཁྱོད་ཀྱིས་ཤིན་ཏུ་བརྩེ་བར་རིགས་ཏེ། འགྲོ་བ་སེམས་ཅན་ཐམས་ཅད་ལ་མ་བུ་
གཅིག་པུ་ལ་བརྩེ་བ་ལྟར་བརྩེ་བ་ཐུགས་རྗེ་ཆེན་པོའི་བདག་ཉིད་ཅན་ཁྱོད་ཀྱི་ཐུགས་བརྩེ་བས་མི་
དགོངས་པར་ཡལ་བར་འདོར་བ་ལགས་པ་སྟེ་མཛད་ན། ད་ནི་བདག་གིས་སེམས་ཅན་སྤྱི་དང་ཁྱད་
57



རྒྱུ ས། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པར་ཉོན་མོངས་དང་སྡུག་བསྔལ་གྱིས་གདུང་བའི་དམན་པ་རྣམས་ལ་ལྷག་པར་ཆེས་ཆེར་བརྩེ་བའི་
མགོན་པོ་ཁྱོད་ལས་ལྷག་པའི་གང་ཟག་གཞན་པ་གང་ཞིག་ལ་སྐྱབས་སུ་གཟུང་བ་སྟེ་བཟུང་ནས་
གདུང་བ་འདི་ལས་གྲོལ་བར་འགྱུར་ཏེ། དེ་ལྟ་བུ་མི་སྲིད་པས་སོ། །ཞེས་པའོ། །
ཁ དེ་ལ་བརྩེ་བར་འོས་པ་བསྟན་པ། །
སྙིགས་མ་ལྔ་ཡིས་ཧ་ཅང་སྦུགས་པ་ཡི་ཞེས་སོགས་ཤོ་ལོ་ཀ་གཅིག་བྱུང༌། དེ་ལྟར་ཤིན་ཏུ་ཉམ་
ཐག་པའི་གནས་སུ་གྱུར་བ་བདག་དང་བདག་ལྟ་བུའི་འགྲོ་བ་རྣམས་ལ། ཁྱོད་ཀྱི་ཐུགས་རྗེ་ཆེན་
པོས་ཤིན་ཏུ་བརྩེ་བར་མཛད་རིགས་ཏེ། དེ་མི་མཛད་ན། སྔོན་སློབ་པ་ལམ་གྱི་དུས་སུ་འཁོར་བསྒྱུར་
རྩིབས་ཀྱི་མུ་ཁྱུད་ལ་སྲས་སྟོང་ཡོད་པས། དེ་བཞིན་གཤེགས་པ་རིན་ཆེན་སྙིང་བོའི་སྤྱན་སྔར་རྒྱལ་
སྲས་སྟོང་གིས་ཟླ་བ་གསུམ་གསུམ་བསྙེན་བཀུར་བྱས་ཏེ་སངས་རྒྱས་ཀྱི་ཞིང་བཟུང་ཞིང་སེམས་བསྐྱེད་
ཅིང་ལུང་བསྟན་ནོ། །དེའི་ཚེ་སྟོན་པ་འདི་བྲམ་ཟེ་རྒྱ་མཚོའི་རྡུལ་ཞེས་བྱ་ལ། དེས་རྒྱལ་བོ་སོགས་
ཀྱིས་དག་པའི་ཞིང་བཟུང་ཟིན་བདག་གི་ཞིང་མ་དག་པ་མི་མཇེད་ཀྱི་ཞིང་། སེམས་ཅན་མ་རུང་བ་
མི་དགེ་བཅུ་ཚང་བར་སྤྱོད་པ་མཚམས་མེད་ལྔ་བྱེད་པ་གདུལ་དཀའ་བ་རྣམས་ལ་གཟིགས། སྨོན་
ལམ་ཆེན་པོ་ལྔ་བརྒྱ་བརྗོད་དེ། སངས་རྒྱས་རིན་ཆེན་སྙིང་བོས་ལེགས་སོ་གནང་སྟེ། ཁྱོད་ནི་པད་མ་
དཀར་བོ་ལྟ་བུའི་བྱང་ཆུབ་སེམས་དཔའོ། །གཞན་ནི་མེ་ཏོག་ལྟ་བུའི་བྱང་ཆུབ་སེམས་དཔའོ་ཞེས་
བྱ་བ་སོགས་བསྔགས་པ་བསམ་གྱིས་མི་ཁྱབ་པ་བརྗོད་དེ་བསྐལ་བཟང་གི་སངས་རྒྱས་བཞི་བར་
ལུང་བསྟན་པ་སྙིང་རྗེའི་པད་དཀར་དུ་འབྱུང་བ་ལྟར། ཚེ་སྙིགས་མ་སྟེ། མི་རྣམས་ཀྱི་ཚེ་ཚད་ཐུང་
དང༌། ལྟ་བ་སྙིགས་མ་སྟེ། མཆོག་གསུམ་དང་ལས་འབྲས་སྐྱེ་བ་སྔ་ཕྱི་སོགས་ཁས་མི་ལེན་པ། སེམས་
ཅན་སྙིགས་མ་སྟེ། མི་རྣམས་ཀྱི་བསམ་བློ་དང་ཀུན་སྤྱོད། དཔལ་འབྱོར་སོགས་ཉམས་རྒུད་དུ་འགྲོ་
བ། དུས་སྙིགས་མ་སྟེ། འཇིག་རྟེན་ཐོག་ནད་ཡམས་དང་ལོ་ཉེས་མུ་གེ དམག་འཁྲུག་བཅས་རྒྱུན་
མི་ཆད་པ། ཉོན་མོངས་པའི་སྙིགས་མ་སྟེ། མི་རྣམས་འདོད་ཆགས་དང་། ཁོང་ཁྲོ། ང་རྒྱལ། ཕྲག་
དོག་བཅས་ཤུགས་ཆེ་བ་བཅས་སྙིགས་མ་ལྔ་ཡིས་ཧ་ཅང་སྦགས་པ་སྟེ་བསླད་པའི་མི་མཇེད་ཀྱི་ཞིང་
སྟེ། མཇེད་ནི་ཞེད་པའམ་སྐྲག་པའི་དོན་དུ་འཇུག་ལ། མི་མཇེད་པ་ནི། མི་འཇིགས་པའམ་བཟོད་
པ་ལ་གོ་སྟེ། ཞིང་དེ་ན་ཡོད་པའི་བྱང་ཆུབ་སེམས་དཔའི་བཟོད་པ་བརྟན་པོ་རབ་ཏུ་གནས་པ་
· S8 •



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་རྔ་སྒྲ།
རྣམས་ཀྱི་ཡོན་ཏན་གྱི་ཁྱད་པར་ལས་ཏེ། ཞིང་དེ་དག་གི་སེམས་ཅན་མི་སྲུན་པ་རྣམས་ཀྱིས་བྱང་
ཆུབ་སེམས་དཔའ་དེ་དག་ལ་ཀུན་ནས་སྨྱོས་པ་དང་བསྡིགས་པའི་ལས་ཀྱིས་རྣམ་པར་གཙེ་བར་
བྱས་ཀྱང་ཇི་མི་སྙམ་པར་མི་མཇེད་པའི་ཕྱིར་དེ་སྐད་ཅེས་བྱ་བའི་དོན་དུ་བཤད་ལ། འཇམ་དཔལ་
གྱི་སངས་རྒྱས་ཀྱི་ཞིང་གི་ཡོན་ཏན་བཀོད་པ་ལས། རིགས་ཀྱི་བུ་སངས་རྒྱས་ཀྱི་ཞིང་དེ་ན་རིགས་ཀྱི་
བུ་དང་། རིགས་ཀྱི་བུ་མོ་བྱང་ཆུབ་སེམས་དཔའི་ཐེག་པ་བ། སྔོན་གྱི་རྒྱལ་བ་ལ་ལྷག་པར་བྱ་བ་བྱས་
པ། དགེ་བའི་རྩ་བ་རྣམས་བསྐྱེད་པ། སངས་རྒྱས་བརྒྱ་སྟོང་མང་པོ་ལ་བསྙེན་བཀུར་བྱས་པ། བཟོད་
པ་དང་། དུལ་བ་དང་། དེས་པ་དང་ལྡན་པ་དག་ཡོད་དེ། དེ་དག་ནི་སེམས་ཅན་ཐམས་ཅད་ཀྱིས་
སྤྱོས། བསྡིགས། མཚོན་གྱིས་བཏབ་ཀྱང་ཇི་སྙམ་མི་མཇེད་དེ། འདོད་ཆགས་དང༌། ཞེ་སྡང་དང་། གཏི་
མུག་རྣམས་ཀྱིས་མི་འཕྲོགས་སོ། །རིགས་ཀྱི་བུ་སྐྱེས་བུ་དམ་པ་དེ་དག་གི་མིང་གིས་འཇིག་རྟེན་གྱི་
ཁམས་མི་མཇེད་ཅེས་བརྗོད་དོ་ཞེས་བསྟན་པར་གསུངས་པའི་ཞིང་འདི་སྟེ། མི་མཇེད་ཀྱི་ཞིང་འདི་
སྟོན་པ་གཞན་གྱིས་སྤངས་པའི་དུས་སུ་སྙིགས་དུས་ཀྱི་སེམས་ཅན་ལ་ལྷག་པར་བརྩེ་བའི་མགོན་པོ་
ཁྱོད་ཀྱིས་ཡོངས་སུ་བཟུང་བའི་ཚེ་ན། སངས་རྒྱས་རིན་ཆེན་སྙིང་བོ་དང་ཕྱོགས་བཅུའི་རྒྱལ་བ་སྲས་
ཏེ་བྱང་ཆུབ་སེམས་དཔའི་ཚོགས་དང་བཅས་པ་རྣམས་ཀྱིས་གཞན་ནི་པད་མ་ལྟ་བུ་དང་ཁྱེད་ནི་པདྨ་
གཞན་ལས་ཁྱད་པར་དུ་འཕགས་པའི་པད་མ་དཀར་བོ་ལྟ་བུའོ། །ཞེས་བསྔགས་ཤིང་ལེགས་སོ་བརྗོད་
པའི་དགོས་པའང་ཅི་ཞིག་ཡོད་དེ་མེད་པར་འགྱུར་བས་སོ། །ཞེས་པའོ། །
ག རང་གི་ཉེས་པའི་དབང་གིས་ཡིན་པ་བསྟན་པ། །
འོན་ཀྱང་ཁྱོད་ཀྱི་འཕྲིན་ལས་གདུལ་བྱ་ལ་ཞེས་སོགས་ཤོ་ལོ་ཀ་གཅིག་བྱུང༌། དེ་ལྟ་མོད་
ཀྱི། འོན་ཀྱང་། བདག་ཤིན་ཏུ་ཉམས་ཉེས་པ་གྱུར་པ་ནི་བདག་གི་མི་དགེ་བའི་ལས་དང་ཉོན་མོངས་
པ་ཤིན་ཏུ་དྲག་པས་སྐལ་བ་ངན་པའི་ཉེས་པ་ཁོ་ནར་ཟད་པ་ཡིན་ཏེ། ཐུགས་རྗེ་ཅན་ཁྱོད་ཀྱི་འཕྲིན་
ལས་གདུལ་བྱ་གང་ལ་འཇུག་དགོས་པ་མ་བརྟགས་ཏེ་མ་དགོངས་པ་དང༌། དགོངས་པ་བཏང་
སྙོམས་སུ་འཇོག་པར་མཛད་པ་དེ་འདྲ་ཁྱེད་ལ་མི་མངའ་བ་དེའི་ཕྱིར་ན་ཁྱོད་ལ་སྐྱོན་གྱི་ཉེས་པ་
འཇུག་པའི་སྐབས་ཅུང་ཟད་མེད་པས་སོ། །ཞེས་པའོ། །
་59 :



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ང རྗེས་སུ་འཛིན་པར་གསོལ་བ་འདེབས་པ།
དེང་ནས་བྱང་ཆུབ་སྙིང་བོར་བདུད་སྡེ་ལས་ཞེས་པའི་ཤོ་ལོ་ཀ་གཅིག་བྱུང་། འདིའི་དོན་
ནི། དེང་ནས་བཟུང་སྟེ་ཇི་སྲིད་བྱང་ཆུབ་ཀྱི་སྙིང་བོ་སྟེ། བྱང་ཆུབ་ཀྱི་ཤིང་དྲུང་དུ་བདུད་དགའ་རབ་
དབང་ཕྱུག་སྡེ་དང་བཅས་པའི་གཡུལ་ལས་རྒྱལ་བར་མ་གྱུར་བ་དེ་སྲིད་ཀྱི་བར་དུ་སྐྱེ་བ་འདིའི་འོག་
རོལ་དུ་སྐྱེ་བ་གཅིག་བླང་ཞིང་། ཡང་སྐྱེ་བ་ཅི་ཙམ་བླང་དགོས་པའི་སྐྱེ་བ་དེ་ཐམས་ཅད་ལ་བར་ཆད་
མེད་པར་སྟོན་པ་ཐུགས་རྗེ་ཅན་ཁྱོད་ཀྱིས་ཐུགས་བརྩེ་བ་ཆེན་པོས་རྗེས་སུ་བཟུང་ནས་ཁྱོད་ཀྱིས་འགྲོ་
བའི་དོན་མཛད་པའི་མཛད་པ་མཆོག་ཏུ་གྱུར་བ་ལེགས་པར་བཤད་པའི་གསུང་སྟེ། རྟེན་འབྲེལ་
བསྟོད་པ་ལས། མཛད་པ་ཀུན་ལས་གསུང་གི་ནི། །མཛད་པ་མཆོག་ཡིན་དེ་ཡང་ནི། །དེ་ཉིད་ཡིན་
ཕྱིར་མཁས་པ་ཡིས། །འདི་ལས་སངས་རྒྱས་རྗེས་དྲན་བྱོས། །ཞེས་གསུངས་པ་ལྟར། གསུང་གི་བདུད་
རྩི་ལ་ཐོས་བསམ་སྒོམ་གསུམ་གྱིས་ངོམས་པ་མེད་པར་ལོངས་སྤྱོད་དེ་བླ་ན་མེད་པའི་གོ་འཕང་དམ་
པ་བདེ་བླག་ཏུ་འཐོབ་པར་ཤོག་ཅིག་ཅེས་བདག་གི་ཡིད་ལ་ཤིན་ཏུ་བརྣག་ཅིང་སྨོན་པ་ཡིན་པས་
དོན་དེ་ཡིད་བཞིན་དུ་འགྲུབ་པར་བྱིན་གྱིས་བརླབ་ཏུ་གསོལ་ཞེས་གསོལ་བ་འདེབས་པ་ཡིན་པས་
སོ། །ཞེས་པའོ། །
གཉིས། མཇུག་གི་དོན།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་
སུ་ལྡན་པ་ཞེས་སོགས་བྱུང་བ་ཡིན་ལ་དེའི་དོན་ནི། སྲིད་པ་འཁོར་བ་དང་ཞི་བ་མྱང་འདས་ཏེ། སྤྱིར་
མྱང་འདས་ལ་ལྷག་བཅས་མྱང་འདས་དང་ལྷག་མེད་མྱང་འདས། མི་གནས་པའི་མྱང་འདས་གསུམ་
དུ་དབྱེ་བ་ལྟར། འདིར་སྔ་མ་གཉིས་ཀྱི་ལམ་ལ་མི་གནས་པར་དེ་བཞིན་ཉིད་ཀྱི་ལམ་ལ་བརྟེན་
ཏེ། བྱང་ཆུབ་ཆེན་པོར་མངོན་པར་གཤེགས་པས་ན་དེ་བཞིན་གཤེགས་པ། ཉོན་མོངས་པའི་སྒྲིབ་
པའི་དགྲ་བཅོམ་པས་ན་དགྲ་བཅོམ་པ། ཡོན་ཏན་མ་ལུས་པ་ཕྱིན་ཅི་མ་ལོག་པར་ཐོབ་པས་ན་ཡང་
དག་པར་རྫོགས་པ། མ་རིག་པའི་གཉིད་སངས་ཤིང་ཤེས་བྱ་ལ་བློ་རྒྱས་པས་ན་སངས་རྒྱས། ཤེས་རབ་
ཀྱི་བསླབ་པ་དང་ལྡན་པས་རིག་པ་དང་ལྷག་པའི་སེམས་དང་། རྫུ་འཕྲུལ་གྱི་རྐང་བའམ་ཚུལ་ཁྲིམས་
' 60 :



སྟོན་པ་ཤཱཀྱ་ཐུབ་པ་ལ་བསྟོད་པ་བྱིན་རླབས་ཉེར་འཇུག་གི་འགྲེལ་བ་རྗེས་འཛིན་ལྷ་ཡི་ལྔ་སྒྲ། ཧཱུཾ
ཀྱི་བསླབ་པ་དང་། བསམ་གཏན་དང་ལྡན་པས་ན་ཞབས་སུ་ལྡན་པ། འཇིག་རྟེན་ལས་འདས་པའི་
ལམ་གྱིས་རྫོགས་པའི་གོ་འཕང་བདེ་བར་གཤེགས་པས་ན་བདེ་བར་གཤེགས་པ། གདུལ་བྱའི་ཁམས་
དང་བསམ་པ་དང་བག་ལ་ཉལ་བ་ཡོངས་སུ་མཁྱེན་པས་ན་འཇིག་རྟེན་མཁྱེན་པ། གདུལ་བྱའི་སྐྱེས་
བུ་ལམ་ངན་པ་ལས་བཟློག་ནས་ཡང་དག་པའི་ལམ་ལ་འཇོག་ཅིང་ཡོན་ཏན་ཁྱད་པར་ཅན་སྐྱེད་པར་
བྱེད་པའི་མཆོག་ཏུ་གྱུར་བ་ཡིན་པས་ན་སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ། ལྷ་དང་མི་
རྣམས་ཀྱི་བླང་དོར་ཇི་ལྟ་བ་བཞིན་སྟོན་པའི་སྟོན་པ་ཤཱཀྱ་ཐུབ་པ་ལ་བསྟོད་པ་འདིས་ཚུལ་བཞིན་དུ་
བསྟོད་ན་བྱིན་བརླབས་ཉེ་བར་ཏེ་མྱུར་དུ་འཇུག་པ་ཞེས་བྱ་བ་ནི་མཚན་དོན་ཡིན་ལ་གཞན་ནི་གོ་
སླའོ།བསྐུལ་བ་བོ་སྡེ་སྣོད་འཛིན་པ་འཇམ་དཔལ་རྒྱ་མཚོ་ (སྤྱི་ལོ༡༣༥༦ནས་སྤྱི་ལོ༡༤༢༨）ནི་ཙོང་
ཁ་བ་ཆེན་པོའི་འཁོར་རྣམ་བརྒྱད་ཀྱི་ཡ་གྱལ་མདོ་སྨད་པ་བཞིའི་གྲས་ཡིན། འཁྲུངས་པའི་ཡུལ་ནི་
མདོ་སྨད་ཙོང་ཁའི་རྒྱུད་ཀྱི་ཆུ་གཞུང་ཡིན་ནོ། །ཁོང་སྔོན་གྱི་བག་ཆགས་བཟང་བོའི་མཐུ་བརྟས་པར་
གྱུར་བས་གཞོན་ནུའི་དུས་ནས་ཟླ་བ་སྒྲོན་མེའི་མདོ་ཉིད་རྒྱུན་དུ་ཞལ་འདོན་མཛད་པ་དང་བསྟན་
བཅོས་དུ་མ་ཐུགས་ལ་བཟུང་བར་མཛད། དེ་ཡང་རྗེ་བཙུན་འཇམ་པའི་དབྱངས་ཀྱིས་རྟོགས་ལྡན་
པ་ལ་ཁྱེད་ཀྱིས་རྗེ་ལ་རྩོམ་པར་བསྐུལ་ཞིག་ཅེས་གསུངས་པ་གོར་མ་ཆག་སྟེ། འདི་དང་འདི་འདྲའི་
བསྟན་བཅོས་རྩོམས་ཤིག་དང༌། །བསྟན་དང་འགྲོ་ལ་ཕན་པ་འབྱུང་ངོ་ཞེས། །གསུངས་ནས་བཀའ་
བཞིན་མཛད་པའི་ཙོང་ཁ་བ། །ཞེས་འབྱུང་བའི་དོན་ཁྱད་པར་ཅན་བསྟོད་པ་འདི་ལ་ལེགས་པར་
ཚང་བའི་ཕྱིར་རོ། །
• 61 •



ས་བཅད་གསུམ་པ།
སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་
ཚིག་འགྲེལ་དད་པ་གཡོ་བའི་འཁྲི་ཤིང་།



ས་བཅད་གསུམ་པ། སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་
ལྷའི་གླུ་དབྱངས་ཀྱི་ཚིག་འགྲེལ་དད་པ་གཡོ་བའི་འཁྲི་ཤིང་།
མཁྱེན་པའི་སྣང་བ་ཐུགས་རྒྱུད་ལ་གང་སྟེ། །འོད་ཀྱི་འཛུམ་པ་མཁའ་མཐའ་རུ་འཕྱོ་
བའི། །ངག་གི་ལྷ་ཀྱེ་ཉམ་ཆུང་གི་གོམ་སྟབས། །འཆོར་བ་དག་ལ་རྩེ་དགའ་རེ་སྟོན་དང་། །འདི་ན་
མཁས་པའི་མཁས་པ་ཡི་བཞེད་དགོངས། །འགྲེལ་ལ་སྤོབས་སེམས་བ་སྤུ་ལྟར་གཡོ་ཡང་། །རང་
རློམ་ཁེམ་གྱིས་སྤུན་པ་དེ་འཕྱུར་ནས། །རྙེད་པའི་འབྲུ་འདི་གྲལ་མཉམ་ལ་བསྟར་རོ། །དེ་ལ་འདིར་
བཤད་སྒྲུབ་ཀྱི་གདུགས་དཀར་པོའི་བསིལ་གྲིབ་ས་སྟེང་ཀུན་ལ་ཁྱབ་པར་འགྲེམ་པའི་འཇམ་མགོན་
བླ་མ་ཙོང་ཁ་པ་ཆེན་པོ་དེ་ཉིད་ཀྱི་བཀའ་སྲོལ་དྲི་མ་མེད་པ་ཁུར་ཀྱིས་འདེགས་པ་ལ་ཐུགས་བསྐྱེད་
རྒྱ་ཆེན་པོ་ཉམས་སུ་བསྟར་བའི་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད་པའི་ལྷ་མོ་
དབྱངས་ཅན་མའི་བསྟོད་པ་གཟིགས་སྣང་མར་གྲགས་པ་འདི་འགྲེལ་བ་ལ་གསུམ་སྟེ། ས་བཅད་
རིམ་ཅར་གྱིས་བསྟན་ན།
དང་པོ། ཀླད་ཀྱི་དོན།
གཅིག ལྷ་མོ་དབྱངས་ཅན་མ་ལ་མཆོད་པར་བརྗོད་པ།
ནམསཱ་ར་སཱསཱུ་སྟེ་ ན་མཕྱག་འཚལ་བ་དང་། སྭ་ར་སྭསྟུ་དབྱངས་ཅན་མ། ཡ་ནི་རྐྱེན་གྱི་ཡི་
གེའོ། །ཤེས་རབ་ཀྱི་ལྷ་མོ་དབྱངས་ཅན་མ་ལ་མཆོད་པར་བརྗོད་པའོ། །
གཉིས། མཚན་བྱང་།
སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཞེས་བྱ་བ་ནི་གོ་སླ་བའོ། །
• 65：



12
། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གསུམ། ལྷ་མོ་ཉིད་དང་ངོ་བོ་གཅིག་པའི་འཇམ་པའི་དབྱངས་ལའང་
གཞུང་རྩོམ་པའི་སྔོན་དུ་མཆོད་པར་བརྗོད་པའོ། །
བཅོམ་ལྡན་འདས་ངག་གི་དབང་ཕྱུག་ལ་ཕྱག་འཚལ་ལོ་ཞེས་པ་ནི་གོ་སླ་བའོ། །
གཉིས་པ། གཞུང་དངོས་འཆད་པ།
གཅིག གང་ལ་བསྟོད་པའི་ཡུལ་ངོས་བཟུང་བ།
དབང་སྔོན་ཞུ་བ་འཁྱིལ་འདྲའི་ཡིད་བཞིན་མཚོ་ཞེས་པ་ནས་རྩ་ཤ་གཞོན་ནུའི་ཁ་དོག་ལྟར་
བཀྲ་བའི་ཞེས་པའི་བར་ཏེ། དོན་ནི། རིན་པོ་ཆེ་དབང་སྔོན་ཞུ་བ་སྟེ་བཞུས་ནས་འཁྱིལ་བ་དང་འདྲ་
བའི་ཡིད་བཞིན་ཏེ། ལྷུན་གྱིས་གྲུབ་པ་འམ་ཆེས་ཆེར་མཛེས་པའི་མཚོ་མོ་སྟེ། སྤྱོད་འཇུག་ཏུ། གཞན་
ཡང་མཆོད་པར་འོས་པའི་རྒྱན་རྣམས་ནི། །མཚོ་དང་རྫིང་བུ་པདྨས་བརྒྱན་པ་དག །ཅེས་པའི་མཚོ་
འདི་དར་ཊིཀྐ་ཏུ་ཡིད་བཞིན་གྱི་མཚོ་ཞེས་འགྲེལ་བའང་འདི་དང་མཐུན། ཆེས་ཆེར་མཛེས་པའི་མཚོ་
དེ་ནི་དལ་གྱིས་གཡོ་བའི་རླབས་ཕྲེང་དབུ་བའི་འཛུམ་དཀར་ཏེ་ལྦུ་བ་དཀར་པོའི་བདག་ཉིད་ཅན་དུ་
གནས་ཤིང་། ཆུ་སྐྱེས་པདྨའི་བླ་བྲེས་ཏེ། བླ་བྲེས་ནི་བླ་རེ་ལ་བྱ་ཞིང་། མཁས་གྲུབ་རྗེས། བླ་རེ་ཡོལ་
བ་ལྷག་མ་ཞེས། །མཁས་པ་ངག་གི་བརྗོད་བྱ་སྟེ། །ཞེས་གསུངས་པ་བཞིན། བླ་རེ་དང་ཡོལ་བའམ་
ངོས་སོགས་སྒྲིབ་བྱེད་ཀྱི་གོས་རྣམས་དོན་གཅིག་ཏུ་གནས་ལ། བླ་བྲེས་སམ་བླ་རེས་བཀབ་པ་ལྟ་
བུའི་མེ་ཏོག་པདྨ་དང་པདྨའི་ལོ་འདབ་ཀྱིས་བརྒྱན་པའི་ཆུ་གཏེར་གྱི་ངོགས་སུ། རྩ་ཤ་སྟེ་སྐུ་མདངས་
གཞོན་ནུའི་ཁ་དོག་ལྟར་བཀྲ་བའི་ལྷ་མོ་དབྱངས་ཅན་མ་བཞུགས་སོ་ཞེས་བསྟོད་ཡུལ་ངོས་བཟུང་
བའོ། །པཎ་ཆེན་ཁོང་ཉིད་ཀྱིས་ལྷ་མོ་དབྱངས་ཅན་མའི་གཟིགས་སྣང་ཇི་བཞིན་བྱུང་བ་ཕྱག་རྩོམ་
མཛད་པ་ཡིན་པ་རྣམ་ཐར་དུ་གསལ་བ་བཞིན་ནོ། །
» 66.



སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་ཚིག་འགྲེལ་དད་པ་གཡོ་བའི་འཁྲི་ཤིང་། །
གཉིས། སྐུའི་སྒེག་ཉམས་ཀྱི་ཆ་སྤྱིར་བསྟན་པ།
༡ སྐུའི་རྒྱན་ལ་བསྟོད་པ།
ཡིད་འཕྲོག་བཻཌཱུརྱ་སྔོན་པོའི་ནེའུ་གསེང་སྟེང་ཞེས་པ་ནས་འཆི་མེད་ལམ་དུ་སྐར་ཚོགས་གསལ་
བ་བཞིན་ཞེས་པའི་བར་ཏེ། དོན་ནི། སྦྱིན་པ་སོགས་ཕར་ཕྱིན་དྲུག་མངའ་བ་མཚོན་ཕྱིར་ཡིད་འཕྲོག་
པའི་བཻཌཱུརྱ་སྔོན་པོའི་ནེའུ་གསེང་ལྟ་བུའི་སྐུ་ལུས་སྟེང་དུ་ཟླ་བ་དང་ནོར་བུའི་འོད་ལྟར་འཚེར་བའི་དོ་
ཤལ་བཀྲམ་པའམ་བརྒྱན་ཡོད་པ་ནི་འཆི་མེད་ལྷའི་ལམ་དུ་སྐར་ཚོགས་གསལ་བ་བཞིན་མངོན་པར་
འཚེར་བའོ། །ཞེས་སོ། །
༢ ཕྱག་ལ་བསྟོད་པ།
མརྒཏ་ཡི་ཁུ་བ་བྱུགས་འདྲ་བ་ཞེས་པ་ནས་ཆགས་ལྡན་ཡིད་དབང་འགུགས་པའི་གཡབ་མོ་
བཞིན་ཞེས་པའི་བར་ཏེ། དོན་ནི། མརྒཏ་སྟེ་མར་ཀ་ཏའམ་རྡོའི་སྙིང་པོའི་ཁུ་བ་བྱུགས་པ་དང་འདྲ་བའི་
ཡིད་དུ་འོང་བའི་ལག་མཉེན་ནི་རྐང་འཐུང་མཛེས་པ་དང་མཚུངས་ཏེ། བསྟོད་པ་རྣམས་སུའང་། འཁྲི་
ཤིང་ཡལ་འདབ་ལྟར་མཉེན་ཕྱག་གཡས་པ་ཞེས་འབྱུང་ལ། ལྗོན་བཟང་དེ་ལ་དང་བའི་བསེར་བུའི་ཕོ་
ཉས་བསྐུལ་བ་ན། ཆགས་པ་དང་ལྡན་པའི་སྐྱེ་བོ་རྣམས་ཀྱི་ཡིད་དབང་འགུགས་པའི་གཡབ་མོ་བཞིན་
ནོ། །ཞེས་སོ། །
༈ སྐུའི་རྣམ་འགྱུར་ལ་བསྟོད་པ།
གསར་བའི་ལང་ཚོ་རྒྱས་པའི་པདྨོ་རྣམས་ཞེས་པ་ནས་ལྟ་བྱེད་བདུད་རྩི་མ་ལུས་སྤུངས་པ་
བཞིན་ཞེས་པའི་བར་ཡིན་ཏེ། དོན་ནི། གསར་བའི་ལང་ཚོ་སྟེ་ལང་ཚོ་དར་ལ་བབ་ཅིང་རྒྱས་པའི་
པདྨོ་རྣམས་ནི་ལྡེམ་ལྡེམ་དུ་གཡོ་ཞིང་གར་བསྒྱུར་བ་དང་གེ་སར་༼ཀེ་ས་ར་ཟུར་ཆག་པ། དོན་ནི་ལྟེ་
བ ༽ཟེའུ་འབྲུ་རྣམས་ནི་དགོད་པར་བྱེད་པའམ་ཡོངས་སུ་སྨིན་ཏེ། མེ་ཏོག་གི་སྦྲང་རྩིས་ཕྱུག་པའི་
ལྡིང་ཁང་དུ། བུང་བ་གཞོན་ནུ་མ་འདི་ཡིས་རང་གི་མགྲིན་པའི་རྒྱུད་མངས་སྒྲེངས་པའམ་རྡུང་
བཞིན་བཞུགས། བྱེ་བྲག་ཏུ་བཤད་ན། སྒེག་པའི་ཉམས་དང་ཆགས་པའི་མིག་ཟུར། འཛུམ་པའི་
མདངས་སོགས་ཀྱིས་སྒེག་པའི་ལང་ཚོ་དར་ལ་བབ་པ་ནི་ལྡེམ་ལྡེམ་དུ་གཡོ་བའི་པདྨོའི་གཟུགས་
སུ་བཀོད་ཅིང༌། དེ་ལྟ་བུའི་ལང་ཚོའི་བརྒྱན་པའི་སྐུ་ལུས་དེ་ཉིད་ནི། སྦྲང་རྩིས་ཕྱུག་པའི་ལྡིང་ཁང་
• 67 ་



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ངམ་མེ་ཏོག་གི་དཀྱིལ་འཁོར་གྱི་གདན་དུ་བཞུགས་ཏེ། སྟོང་པ་རྟེན་འབྱུང་གི་ཆོས་ཉིད་སྙན་འཇེབས་
དབྱངས་ཀྱིས་འདོམས་པར་བྱེད་དོ། །བཞུགས་སའི་གནས་ཀྱི་བཀོད་པ་ཇི་ལྟ་བུ་ཡིན་ཞེ་ན། ནེ་ཙོའི་
གཤོག་པ་ལྟར་མཛེས་ཤིང་ལོ་འདབ་ཀྱིས་དཀྲིགས་པའི་ནགས་ཚལ་གྱི་ལྗོན་བཟང་ཕུན་སུམ་ཚོགས་
པའམ་གཞལ་དུ་མེད་པའི་སྐྱེ་བོ་ཐམས་ཅད་དགའ་བ་བསྐྱེད་པའི་དབུས་ཏེ། དེ་འདྲའི་གནས་སུ་
སྐྲའི་ལན་ཚར་གཡོ་བ་ལྟ་བུའི་པདྨ་དཀར་པོའི་ལྟེ་བར་ཏེ་དབུས་སུ་ནི། ལོ་འདབ་ཀྱིས་བརྩེགས་
པའི་དཀྱིལ་འཁོར་དེ་བདུད་རྩིའི་འོད་ཅན་ཏེ་ཟླ་བའི་གཟི་བྱིན་རྒྱས་པ་དང་འདྲ་ཞིང༌། དེའི་སྟེང་དུ་
ནི། འབུམ་ཕྲག་ནམ་མཁའི་ནོར་བུ་སྟེ་ཉི་མའི་འོད་སྟོང་གིས་ཀེ་ལ་ཤ་ཡི་རྡུལ་བརྩེགས་ལ་རབ་ཏུ་
མྱོས་ཤིང་འཕྲོ་བ་ལ་འཁུ་ལྡན་ཏེ། འགྲན་པའི་འོད་རླབས་འཚེར་ཞིང་ཤིན་ཏུ་དཀར་བའི་དུང་གི་འཁྲི་
ཤིང་ལྟ་བུའི་མཛེས་མ་བཞུགས་པ་འདི་ནི། སྐྱེ་བོ་ཀུན་གྱི་ལྟ་བྱེད་མིག་གི་བདུད་རྩིའམ་མཛེས་པ་མ་
ལུས་པ་སྤུངས་པ་བཞིན་ནོ། །ཞེས་པའོ། །
གསུམ། སྐུའི་ཡན་ལག་གི་ཡོན་ཏན་དང་བཅས་པ་བྱེ་བྲག་ཏུ་བསྟན་པ།
༡ དབུའི་རྒྱུན་སོགས་ལ་བསྟོད་པ།
བསིལ་འོད་བདག་པོའི་ཕྱེད་པས་ཐོར་ཚུགས་དང་ཞེས་པ་ནས་ཀུན་ཀྱང་གདུགས་དཀར་
ཡན་ལག་མཆོག་གིས་མཛེས་ཞེས་པའི་བར་ཏེ། དོན་ནི། བསིལ་འོད་ཀྱི་བདག་ཉིད་ཅན་ཟླ་བ་
ཕྱེད་པས་ཐོར་ཚུགས་བརྒྱན་པ་དང༌། ཐོར་ཚུགས་ནམ་མཁར་བསྒྲེངས་པ་དེ་ཡིས་ཐོར་ཅོག་མེ་
ཏོག་དཀར་པོའི་ཕྲེང་བས་བཅིངས་པའི་མེ་ཏོག་གི་ཕྲེང་བ་སྤེལ་བ་ལེགས་པ་སྟེ། སྤེལ་ལེགས་ཡིད་
འོང་ཞེས་པ་ནི་ལེགས་པར་བསྒྱུར་ཞིང་སྨྲས་པའི་ཁྱད་པར་ཡིན་པར་སློབ་དཔོན་ཤེར་འབྱུང་བློ་
གྲོས་ཀྱིས་གསུངས་ལ། དོན་ནི་ལེགས་པར་བསྒྱུར་པའམ་མཛེས་པར་བྱེད་པ་ལ་གོའོ། །མེ་ཏོག་
གི་ཕྲེང་བ་ཐུར་དུ་འཕྱང་བ་དེ་ཡིས་སིལ་མའི་སྐུ་བརྒྱན་པར་བྱེད་དེ། དེ་དག་ཀུན་ཀྱང་གདུགས་
དཀར་ལྟར་ཟླུམ་པའི་མཚན་བཟང་ཡན་ལག་མཆོག་གམ་མགོ་བོས་ཀུན་ཏུ་མཛེས་པའམ་ངོམ་
པར་བྱེད་དོ། །“འདི་ནི་འཇམ་མགོན་བླ་མ་ཙོང་ཁ་པ་ཆེན་པོའི་དབྱངས་ཅན་མའི་སྒྲུབ་ཐབས་
རྗེས་གནང་དུ། སྐྲའི་ཐོར་ཅོག་མེ་ཏོག་དཀར་པོའི་ཕྲེང་བས་བཅིངས་པ་སིལ་བུར་འབྱུང་བ་ཞེས་
• 68 ་



སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་ཚིག་འགྲེལ་དད་པ་གཡོ་བའི་འཕྱི་ཤིང་།
།
གསུངས་པ་དེ་བཞིན་དུ་སྣང་ངོ༌། །
༢ སྤྱན་གྱི་ཡོན་ཏན་ལ་བསྟོད་པ།
དཔལ་ལྡན་ནམ་མཁའི་ལུས་ཅན་ཁྱོད་ཉིད་ཀྱིས་ཞེས་པ་ནས་ལན་བརྒྱར་འབིགས་ན་དེ་ལས་
གཞན་པས་ཅི་ཞེས་པའི་བར་ཏེ། དོན་ནི། མཉེས་གཤིན་ཐུགས་ཀྱིས་འགྲོ་ལ་རྗེས་སུ་ཆགས་པ་མཚོན་
ཕྱིར་ནམ་མཁའི་ལུས་ཅན་ཏེ་སྐུ་མདོག་སྔོན་པོའི་ལུས་ཅན་ཁྱོད་ཉིད་ཀྱིས་འདྲེན་བྱེད་ཡོན་པར་
འཁྱོག་པ་སྟེ། ཟུར་མིག་གི་སྒྲོ་ལྡན་ནམ་མདའ་ནི་པཉྩ་སྟེ་བདུད་དགའ་རབ་དབང་ཕྱུག་གི་མདའ་
ལྔའི་ཡོན་ཏན་ཡོངས་སུ་རྫོགས་པ་སྨོས་ཅི་དགོས། མདའ་ལྔ་ལས་གཅིག་གིས་ཀྱང་དཔལ་རྐང་ངམ་
དཔལ་གྱི་སྙིང་པོ་སྟེ་ཁྱབ་འཇུག་གི་གཟུགས་བརྙན་འཛིན་པ་དྲི་ཟའི་རྒྱལ་པོ་ཏསྦུར་ཏེ། བོད་མཁས་
པས། བིཏྟུའི་གཟུགས་བརྙན་ཏསྐྱུར་ལ་དགའ་བསྐྱེད་ཚུལ་འཛིན་མ། །རྗེས་སུ་ཆགས་བཅས་རོལ་བའི་
ལོ་ནི་བརྒྱད་གཉིས་ལོན་པའི་ཉམས། །ཞེས་གསུངས་པ་བཞིན། དཔལ་རྐང་ངམ་བིཥྛ། ཁྱབ་འཇུག་གི་
གཟུགས་བརྙན་རོལ་བ་ནི་རྒྱལ་པོ་ཏམྦུར་ཡིན་ཞིང༌། ཕྱི་རོལ་རིག་བྱེད་གཏམ་རྒྱུད་དུ་ལྷ་མོ་དབྱངས་
ཅན་མ་ནི་རྒྱལ་པོ་དེའི་ཆུང་མ་ཡིན་པར་གྲགས་པས། དེ་ལ་སྦྱར་བ་ཡིན་ཏེ། ཁྲ་དགེ་སློང་ཚུལ་ཁྲིམས་
དར་རྒྱས་ཀྱིས་ཀྱང་མཁྱེན་གཏེར་གཞོན་ནུས་རོལ་པའི་དགའ་མར་གྲགས་ན་ཏམ་བུ་ར་ཡི་ཆུང་མ་
ཡིད་འགུགས་མ་དེ་ཅི་ཞེས་གསུངས་པ་ལྟར་རོ། །དེ་ལྟར་ཟུར་མིག་གི་མདའ་གཅིག་གིས་ཀྱང་རྒྱལ་པོ་
དེའི་ཡིད་ཀྱི་བརྟན་པ་རྡོ་རྗེའི་གོ་མཚོན་ལྟ་བུ་ལན་བརྒྱར་འབིགས་ན་དེ་ལས་གཞན་པའི་ཡོན་ཏན་
གྱིས་ཅི་བྱེད་ཅེས་པའོ། །
༣ ཚེམས་ལ་བསྟོད་པ།
མཆུ་སྒྲོས་བྱུ་རུས་སྐྱེད་ཚལ་ཉམས་དགའ་བར་ཞེས་པའི་ཚིག་རྐང་གཉིས་ཏེ། དོན་ནི། མཆུ་
སྒྲོས་དམར་བ་བྱུ་རུ་ལྟ་བུའི་སྐྱེད་ཚལ་ཉམས་དགའ་བ་ལ། རིན་པོ་ཆེའི་ཆུ་ཤེལ་གསར་བ་མཛེས་པ་
སྟེ། སྤུ་ལོང་ཕང་ཕུང་གཡོ་བ་ལས་རྣམ་པར་རྒྱལ་བའི་ཚེམས་དཀར་གྱི་ཕྲེང་བ་ཚར་དུ་དངར་བ་ཡོད་
དོ། །ཞེས་པའོ། །
• 59.



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
༤ གསུང་དབྱངས་ཀྱི་ཡོན་ཏན་ལ་བསྟོད་པ།
(༡) གསུང་དབྱངས་ཀྱི་ཡོན་ཏན་ཁྱད་དུ་འཕགས་པ་ལ་བསྟོད་པ།
སྙན་ཚིག་གྲེ་འགྱུར་གདངས་ཀྱིས་སྒྲ་འཛིན་གྱི་ཞེས་པ་ནས་གསེར་མངལ་སྐྱེངས་ནས་བསམ་
གཏན་ཟོལ་ལ་བརྟེན་ཞེས་པའི་བར་ཡིན་ཏེ། དོན་ནི། སྙན་ཚིག་གྲེ་འགྱུར་ཏེ་ངག་གི་ཉམས་འགྱུར་
ལས་བྱུང་བའི་གདངས་ཀྱི་སྒྲ་འཛིན་གྱི་དབང་པོ་ལ་རྣམ་པར་བཞད་པའི་བཅུད་ལེན་པ་འདི་ཡིས་དྲི་
ཟའི་ན་ཆུང་རྣམས་ལྷའི་གནས་ནས་འབྲོས་ཤིང༌། གསེར་མངལ་ཏེ། རིག་བྱེད་གཏམ་རྒྱུད་དུ་འཇིག་
རྟེན་འདི་ཐོག་མར་ཆགས་དུས་གསེར་གྱི་སྒོ་ངའི་ནང་ནས་ཚངས་པ་སྐྱེས་པའི་རྒྱུ་མཚན་གྱིས་གྲགས་
པར་བཤད་ལ། སྣོད་བཅུད་ཐམས་ཅད་ཀྱི་བྱེད་པོ་ལྷ་ཚངས་པ་ཡང་སྐྱེངས་ནས་བསམ་གཏན་གྱི་ཟོལ་
ལམ་བཅོས་མའི་ཚུལ་ལ་བརྟེན་ནོ། །ཞེས་པའོ། །
(༢) གསུང་དབྱངས་ཀྱི་ཡོན་ཏན་རྣམས་ཇི་ལྟར་སྒྲོག་པའི་ཚུལ་ལ་བསྟོད་པ།
རིན་ཆེན་སོར་གདུབ་མཛེས་མས་དམ་འཁྱུད་པའི་ཞེས་པའི་ཚིག་རྐང་གསུམ་སྟེ། དོན་ནི། རིན་
པོ་ཆེའི་རང་བཞིན་ལས་གྲུབ་པའི་སོར་གདུབ་ཀྱི་མཛེས་མ་ཡིས་དམ་དུ་འཁྱུད་པའི་ཕྱག་ཟུང་ཀ་མ་ལ་
དང་ཆོས་མཚུངས་པ་འཇམ་ཞིང་མཉེན་པའི་སྟེང་དུ་འཕང་འགྲོ་སྟེ་པི་ལྷུང་བཟུང་ནས་ལྷའི་རྔ་བོ་ཆེ་
དང་དབྱར་སྐྱེས་འབྲུག་སྒྲའི་དབྱངས་བཞིན་སྒྲོག་པར་བྱེད་དོ། །ཞེས་པའོ། །
བཞི། སྐུའི་ཡོན་ཏན་མདོར་བསྡུས་ཏེ་བསྟན་པ།
༡ སྐུའི་ཡོན་ཏན་ལ་བསྟོད་པ། །
མཁྲང་ཞིང་རབ་རྒྱས་ནུ་མའི་ཁུར་འཆང་བ་ཞེས་པ་ནས་མུ་ཏིག་ཕྲེང་ཚོགས་འཕྱ་བས་དགོད་
པ་བཞིན་ཞེས་པའི་བར་ཏེ། དོན་ནི། ཐབས་བདེ་བ་ཆེན་པོ་སྩོལ་བ་མཚོན་པའི་ཉམས་སུ་མཁྲང་
ཞིང་འབུར་བ་དང་རབ་ཏུ་རྒྱས་པའི་ནུ་མའི་ཁུར་འཆང་བ་སྟེ། ཁྲ་དགེ་སློང་ཚུལ་ཁྲིམས་དར་རྒྱས་
ཀྱིས། རབ་ཡངས་བྲང་ལ་རྒྱས་པའི་ནུ་འབུར་ཡིད་འོང་བདེ་ཆེན་སྩོལ་བའི་བུམ་བཟང་མིན་ནམ་
རྒྱན་གྱིས་ཅིའི་ཕྱིར་སྒྲིབ་ཞེས་གསུངས་པ་ལྟར་རོ། །དེ་ལྟ་བུའི་ནུ་མའི་ཁུར་འཛིན་པའི་སྨིན་ལེགས་ན་
ཆུང་མ་སྟེ། ཀུན་གྱི་གཙུག་རྒྱན་ཏུ་གྱུར་པའི་ལྷ་མོ་དབྱངས་ཅན་མ་ཁྱོད་ཀྱིས་ནི། ལུས་ཅན་འགྲོ་བ་
་ 70：



སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་ཚིག་འགྲེལ་དད་པ་གཡོ་བའི་འཁྲི་ཤིང་།
མཐའ་དག་ཆགས་པའི་བསམ་གཏན་ལ་འགོད་པར་བྱེད་ན། འདི་ལས་གཞན་པའི་ཡིད་སྲུབས་ཤིང་
དཀྲུགས་པའི་མདའ་དེ་ནི་གང་སྟེ་གཞན་གང་ཡང་ཡོད་པ་མ་ཡིན་ནོ། །དེ་ལྟ་བུའི་སྐུའི་ཡོན་ཏན་
ཕུལ་དུ་བྱུང་བ་ལྡན་པའི་རྐྱེན་གྱིས་རིང་ནས་ཆགས་པའི་ཉོན་མོངས་དང་བྲལ་བའི་དྲང་སྲོང་རྣམས་
ཀྱང་། ཡ་མཚན་པའི་ཁྱོད་ཀྱི་སྐུའི་ཡོན་ཏན་འདི་ལ་ཡིད་དབང་འཆོར་བའམ་ཤོར་བས། ཁྱོད་ཀྱི་སྐུ་
ལུས་ལ་མེ་ཏོག་མདྡྷཱརཱ་སྟེ་ལྷའི་མེ་ཏོག་དང༌། སློབ་དཔོན་ཤེར་འབྱུང་བློ་གྲོས་ཀྱི་སྤྱོད་འཇུག་དཀའ་
འགྲེལ་དུའང་། མན་ད་ར་ནི་ལྷ་རྣམས་ཀྱི་མེ་ཏོག་གི་ཁྱད་པར་རོ། །ཞེས་གསུངས་པ་ལྟར་དེ་ལྟ་བུའི་
ལྷའི་མེ་ཏོག་༼ བོད་སྐད་དུ་བསྒྱུར་ན་ཡིད་མོས༽གི་དབུ་བ་བརྩེགས་པ་དང་འདྲ་བའི་རྒྱན་གྱིས་བརྒྱན་
པ་དང་དེ་ལ་མུ་ཏིག་གི་ཕྲེང་ཚོགས་ཀྱིས་འཕྱ་བས་དགོད་པ་བཞིན་རབ་དཀར་འོད་དུ་འཚེར་བཞིན་
ཡོད། ཅེས་པའོ། །
༢ སྐུའི་རྒྱན་གོས་ལ་བསྟོད་པ།
དབང་སྔོན་འདབ་བརྒྱ་བཞད་པ་ལ་འགྲན་པའི་ཞེས་པ་ནས་ཕམ་བྱེད་སྨད་གཡོགས་ཤམ་
ཐབས་དྲ་བས་དཀྲིས་ཞེས་པའི་བར་ཡིན་ཏེ། དོན་ནི། སྨྲ་བསམ་བརྗོད་མེད་ཀྱི་ཤེར་ཕྱིན་རང་མཚན་
མངོན་སུམ་དུ་མཐོང་བ་དང་སྒྲ་རྟོག་མཚན་མ་སྒྲིབ་གཡོགས་བསལ་བ་མཚོན་པའི་ཉམས་སུ། རིན་
པོ་ཚེ་དབང་སྔོན་གྱི་འདབ་བརྒྱ་བཞད་པ་ལ་འགྲན་པའི་སྲབ་ཅིང་འཇམ་པའི་ལྷ་རྫས་ཏེ། དར་གོས་
ཕུལ་དུ་བྱུང་བའི་སྟོད་གཡོགས་རྣམ་པར་གཡོ་ཞིང༌། པདྨ་རཱ་གའི་མདངས་ཀྱི་མཛེས་སྡུག་ཀྱང་ཕམ་
བྱེད་དེ་ཟིལ་གྱིས་གནོན་པར་བྱེད་པའི་སྨད་གཡོགས་ཤམ་ཐབས་དམར་པོ་དེ་རི་མོའི་དྲ་བས་དཀྲིས་
པའོ། །ཞེས་སོ། །
གསུམ་པ། མཇུག་གི་དོན།
གཅིག ཕྱག་བྱ་བ་
ཡིད་འོང་རྣམ་འགྱུར་སྟོང་གི་རྣམ་རོལ་ཅན་ཞེས་པ་ནས་གཙུག་སྐྱེས་འཛིན་མར་བཀོད་པའི་
ཕྱག་བགྱིད་དོ་ཞེས་པའི་བར་ཡིན་ཏེ། དོན་ནི། ཡིད་དུ་འོང་བའི་སྐུའི་རྣམ་འགྱུར་སྟོང་ངམ་ཕུན་སུམ་
: 71：



༡། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཚོགས་པའི་རྣམ་པ་ལ་རོལ་པའི་བདག་ཉིད་ཅན་ཏེ། འཕོ་འགྱུར་སྤངས་པའི་བརྒྱད་ཟུང་ལང་ཚོའི་
དབྱིངས་མངོན་པར་དགྱེས་པ་སྟེ་ཤིན་ཏུ་མཛེས་པའི་དུས་གསུམ་ཀུན་ཏུ་རྒྱལ་བའི་ཡུམ་སྟེ། བོད་
མཁས་པས། ངོ་བོ་སངས་རྒྱས་ཐམས་ཅད་ཀྱི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞེས་གསུངས་
པ་ལྟར། ཤེར་ཕྱིན་གཟུགས་སུ་ཤར་བའི་ཤེས་རབ་ཀྱི་ལྷ་དེ་ལ་གཙུག་སྐྱེས་ཏེ་རལ་བ་འཛིན་མར་
བཀོད་པའི་ཕྱག་སྟེ་ལུས་ཀྱིས་ཕྱག་བགྱིད་དོ། །ཞེས་པའོ། །
གཉིས། འདོད་པའི་དོན་ལ་སྨོན་པ།
སྙིང་ལ་ཁྱོད་སྐུའི་སྣང་བ་དྲན་ཙམ་གྱིས་ཞེས་པ་ནས་འགྲོ་བའི་རྨོངས་མུན་མ་ལུས་སེལ་བར་
ཤོག་ཅེས་པའི་བར་ཏེ། དོན་ནི། སྙིང་ལ་ལྷ་མོ་དབྱངས་ཅན་མ་ཁྱོད་ཀྱི་སྐུའི་སྣང་བ་དྲན་པ་ཙམ་གྱིས་
རབ་འབྱམས་ཤེས་བྱའི་ཚོགས་རྣམས་མ་ལུས་པ་དེའི་དགོངས་དོན་ཇི་བཞིན་རྟོགས་པའི་རྣམ་དཔྱོད་
ཀྱི་འོད་སྟོང་གིས་འགྲོ་བ་སེམས་ཅན་ཀུན་གྱི་རྒྱུད་ཀྱི་རྨོངས་མུན་མ་ལུས་པ་སེལ་བར་ཤོག་ཅེས་པའོ། །
གསུམ། ཤིས་པ་བརྗོད་པ།
བཤད་པས་བློ་གསལ་རྣ་བ་མཛེས་བྱེད་ཅིང་ཞེས་པ་ནས་དབྱངས་ཅན་ལྷ་མོས་བཀྲ་ཤིས་དེང་
འདིར་སྩོལ་ཞེས་པའི་བར་ཏེ། དོན་ནི། བཤད་པས་བློ་གསལ་རྣམས་ཀྱི་རྣ་བ་མཛེས་པར་བྱེད་པའམ་
བཅུད་དུ་འགྲོ་བ་དང༌། རྩོད་པས་ལོག་སྨྲ་གླང་ཆེན་དག་གི་ཀླད་པ་འགེམས་པ། རྩོམ་པས་མཁས་པ་
རྣམས་ཀྱི་མགྲིན་པའི་ངག་གི་རྒྱན་དུ་འཆང་བའི་དབྱངས་ཅན་ལྷ་མོས་བཀྲ་ཤིས་ཤིང་འཕྲལ་ཡུན་ཀུན་
ཏུ་བདེ་ཞིང་ལེགས་པའི་དངོས་གྲུབ་དེང་འདིར་སྩོལ་ཅིག་ཅེས་པའོ། །
བཞི། སྦྱར་བྱང་སྨོས་པ།
ཞེས་པ་འདི་ནི། བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་ན་ཚོད་ལོ་བཅུ་བཞི་པའི་དུས་
ཏེ། རབ་བྱུང་བཅུ་བའི་ཆུ་མོ་ལུག་གི་ལོ། ཕྱི་ལོ་ལྟར་ན། སྤྱི་ལོ༡༥༨༣ལོའི་ཟླ་གཉིས་པའི་ཚེས་གསུམ་
གྱི་ཉིན་རྒྱལ་བ་དབེན་ས་བ་ཆེན་པོའི་སྤྲུལ་སྐུར་ཡིད་ཆེས་རྙེད་དེ། དགེ་སློང་རི་ཁྲོད་པ་འདུས་པའི་
་72 ་



སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་ཚིག་འགྲེལ་དད་པ་གཡོ་བའི་འབྲི་ཤིང་།
ཚོགས་ཀྱི་དབུས་སུ་མི་འཇིགས་སེང་གེའི་ཁྲི་ལ་བཀོད་དེ་མཁས་གྲུབ་ཆེན་པོ་སངས་རྒྱས་ཡེ་ཤེས་
ཀྱིས་ཤིས་པ་བརྗོད་ཅིང་མེ་ཏོག་གཏོར་ནས་བྱིན་གྱིས་བརླབས། ཟླ་གཉིས་པའི་ཚེས་བརྒྱད་ལ་མཁས་
གྲུབ་ཆེན་པོ་སངས་རྒྱས་ཡེ་ཤེས་ལས་དབྱངས་ཅན་མ་དཀར་མོའི་རྗེས་གནང་ཞུས་ཏེ་ཚེས་བཅུ་ནས་
དབྱངས་ཅན་མའི་བསྙེན་པ་ཞག་བདུན་མཛད་པས་རྒྱལ་བ་ཀུན་གྱི་ཡུམ་གཅིག་སྒྲ་དབྱངས་ཅན་ལྷ་
མོར་གྲགས་པ་དབྱངས་ཅན་མ་དཀར་མོའི་ཞལ་གཟིགས། ཁྱད་པར་དུ་དབྱངས་ཅན་མ་དེའི་ཐུགས་
ཀ་ནས་ལྷ་མོ་དབྱངས་ཅན་མ་སྔོན་མོ་ཕྱག་གཉིས་རིན་པོ་ཆེའི་ཡོལ་གོ་དངོས་གྲུབ་གཟུགས་ཅན་ལྟ་
བུའི་ཤིང་ཐོག་གསར་བས་བཀང་བ་འཛིན་པ་ཞིག་འཐོན་ཏེ་སྣོད་བཅུད་དང་བཅས་པ་གཙོ་མོ་ལ་
ཕུལ་བ། གཙོ་མོའི་ཕྱག་གཡས་སུ་བཞེས་པའི་ཤིང་ཐོག་གི་འབྲུ་གཅིག་ལས་ཚངས་པའི་སྲས་མོ་དམར་
མོ་གཅིག་ཐོན་བྱུང་བ་དེས་གཙོ་མོའི་ཕྱག་ནས་ཤིང་ཐོག་སྣོད་དང་བཅས་པ་བླངས་ཏེ་རྗེ་འདི་ལ་
ཕུལ་བྱུང་བ་ལོངས་སྤྱོད་པས་བློ་གྲོས་ནམ་མཁའ་མཛོད་ཀྱི་སྒོ་ཐོག་མར་ཕྱེ་བའི་ཚུལ་བསྟན། སྐུ་ཚེ་
འདིར་དེའི་གོང་དུ་སྙན་ངག་སོགས་ཐ་སྙད་ཀྱི་གཙུག་ལག་ལ་ཐུགས་སྦྱོང་མ་མཛད་ནའང་། དེ་དུས་
དབྱངས་ཅན་མ་ཇི་ལྟར་གཟིགས་པ་ལྟར། ཐུན་མཚམས་སུ་ལྷ་མོ་དབྱངས་ཅན་མའི་བསྟོད་པ་ཞིག་
རྩོམ་འདོད་འཁྲུངས་པ་ན། དེ་མ་ཐག་ཚིག་སྦྱོར་རྣམས་ཝལ་གྱིས་ཤར་ནས་ཐོགས་མེད་དུ་སྦྱར་ཞེས་
པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་རང་རྣམ་དང་ཡོངས་འཛིན་ཡེ་ཤེས་རྒྱལ་མཚན་གྱི་ལམ་
རིམ་བླ་བརྒྱུད་དུ་གསུངས་པ་ལྟར་ཡིན་ལ། ཞིབ་ཏུ་རྣམ་ཐར་ི་རྣམས་སུ་གཟིགས་པར་ཞུའོ། །
ཟུར་མཆན།
0 དགེ་ཆོས་ཀྱིས་ཀི་ལ་ཤ་གངས་ལྡན་དུ་བསྒྱུར་བར་མི་འཐད་པར་གསུངས་པ་དང་། དཔལ་ལྡན་འཇིགས་
མེད་ཀྱིས་བརྩམས་པའི་བོ་དོང་པཎ་ཆེན་ཕྱོགས་ལས་རྣམ་རྒྱལ་གྱི་རྣམ་ཐར་དུའང་། གླིང་ཆེན་པོ་བཞི་ལས།
བྱེ་བྲག་ཏུ་གླིང་རྣམས་ཀྱི་ཐིག་ལེ་འཛམ་གླིང་ཆུང་ངུའི་གཞི་ལས། འཕགས་ཡུལ་མི་དང་བོད་དང༌། ཧོར་དང་
ཀི་ལ་ཤ་དང་གངས་ལྡན་ཏེ་དུམ་བུ་དྲུག་ཅེས་ཀི་ལ་ཤ་དང་གངས་ལྡན་སོ་སོར་ཕྱེས་ཏེ་གསུངས་པས་དགེ་
• 73 .



བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཆོས་ཀྱིས་དེ་གཉིས་གཅིག་ཏུ་མི་འཐད་པར་གསུངས་པ་ལ་རྒྱུ་མཚན་ངེས་ཅན་ཞིག་ཡོད་ངེས་སོ། །
(2 རྒྱན་འདི་ནི། གསལ་བྱེད་ཀྱི་རྒྱུན་ལས་ཕྲེང་བའི་གསལ་བྱེད་ཡིན་ཏེ། དཔེར་ན། དཀར་ཕྱོགས་ཀྱིས་ནི་འོད་
དཀར་ཅན། །འཕེན་བྱེད་དེ་ཡིས་མདའ་ལྔ་བ། །དེས་ཀྱང་ཆགས་མདངས་ཆགས་མདངས་ཀྱིས། །ན་ཆུང་
དགའ་བའི་དགའ་སྟོན་དཔལ། །ཞེས་པ་ལྟ་བུའོ། །
པཎ་ཆེན་བློ་བཟང་ཆོས་རྒྱན་ནི། གཙང་རོང་གི་ཡུལ་ལྷན་ཞེས་བྱ་བའི་ནང་ཚན་དྲུག་བརྒྱར་སྦ་ཡེ་ཤེས་དབང་
བོ་དང༌། མཚུངས་མེད་གཡག་སྡེ་པཎ་ཆེན་སོགས་དམ་པ་དུ་མ་འཁྲུངས་པའི་རིགས་སུ་ཡབ་དྲུང་འཚོ་བ་
ཀུན་དགའ་འོད་ཟེར་དང་། ཡུམ་མཚོ་རྒྱལ་གཉིས་ཀྱི་སྲས་སུ་རབ་བྱུང་བཅུ་བའི་ལྕགས་རྟ་ལོ་སྟེ། སྤྱི་ལོ༡༥༧༠ལོར་
འཁྲུངས། ཆུང་དུས་ཀྱི་མཚན་ལ་ཆོས་རྒྱལ་དཔལ་ལྡན་བཟང་བོར་ཞུ། དགུང་ལོ་གསུམ་པའི་སྐབས་མཚན་
བརྗོད་ཐུགས་ལ་གསལ་བ་ངག་ཏུ་གཙང་སིང་ངེ་བ་འདོན་ནུས་པ་བྱུང་། དགུང་ལོ་ལྔ་ལོན་དུས་ཞག་རེ་
བཞིན་མཚན་བརྗོད་ཚར་ལྔ་རེ་ཞལ་འདོན་དུ་མཛད། དེ་དུས་དབེན་དགོན་པ་དཔོན་སློབ་ཀྱིས་དབྱར་
གནས་དྲུག་བརྒྱར་མཛད་པས། དེའི་ཚེ་དམ་པ་འདི་ཉིད་ལ་ཕྱི་རོལ་ཏུ་ཐབས་ཅི་བྱས་ཀྱང་བཞུགས་མ་འདོད་
པར་དབེན་དགོན་ཚོགས་པའི་ནང་དུ་བྱོན་ཏེ། གྲལ་གོང་དེར་བཞུགས་པ་ཞིག་བྱུང་། མཁས་གྲུབ་ཆེན་པོ་
སངས་རྒྱས་ཡེ་ཤེས་ཟླ་བ་གཅིག་ཙམ་དེར་བཞུགས་པའི་ཇའི་གྲལ་དུ་མཁས་གྲུབ་སངས་རྒྱས་ཡེ་ཤེས་ཀྱིས།
སྲས་ཆུང་འདི་དབྱར་གནས་ཀྱི་རིང་ཚོགས་དཀྱིལ་རང་དུ་བཞུགས་ཚུགས་ཤིང་། ཡི་དམ་དང་བསྐང་གསོ་
རྣམས་ཀྱི་ཞོར་འདེགས་ཀྱང་ལེགས་པར་ཡོང་འདུག་གསུངས་ཤིང་། རྒྱལ་བ་དབེན་ས་བ་ཆེན་པོའི་སྤྲུལ་སྐུར་
ཡིད་ཆེས་ཀྱང་། གདེངས་མ་བཀལ་བར་དེ་དུས་རྗེ་གླང་མིག་པ་ཆོས་ཀྱི་རྒྱལ་མཚན་པ་ཞེས་བྱ་བ་དེ་མངོན་
མཁྱེན་ཐོགས་མེད་དུ་གསུངས་པར་བྱེད་པས་ཁོང་ལ་དྲུག་བརྒྱའི་སྲས་པོ་འདི་རྒྱལ་བ་དབེན་ས་པ་ཆེན་པོའི་
སྤྲུལ་སྐུ་ཡིན་མིན་བརྟག་པ་ཞུས་པ་ན། དྲུག་བརྒྱའི་དེ་སྐྱེ་བ་གཅིག་འཕར་དགོས་བྱུང་བ་མ་གཏོགས་ཐེ་ཚོམ་
དགོས་པ་མི་བདོག་མིང་ཡང་ངེད་གཉིས་མཚུངས་པ་ཡོད་པས་ཆོས་ཀྱི་རྒྱལ་མཚན་ཞེས་འདོགས་པར་མཛོད་
གསུངས་པས། མཁས་གྲུབ་སངས་རྒྱས་ཡེ་ཤེས་ཀྱི་མཚན་ལྟས་དང་དབེན་ས་བ་ཆེན་པོ་ཞིང་དུ་གཤེགས་ཁའི་
གསུང་རིས་དང༌། སྲས་ཆུང་གི་མཛད་སྤྱོད་དང་ཡོན་ཏན་མཚུངས་པ་མེད་པ་དེ་དག་གཟིགས་པས་ཐུགས་
ཡིད་ཆེས་ཏེ། ཤིང་ཁྱི་ལོ་སྟེ། སྤྱི་ལོ༡༥༧༤ལོར་དབེན་ས་བློ་བཟང་དོན་གྲུབ་ཀྱི་སྤྲུལ་སྐུར་ངོས་འཛིན་མཛད།
མཁས་གྲུབ་ཆེན་པོ་སངས་རྒྱས་ཡེ་ཤིས་ཀྱི་མདུན་ནས་ཚེ་དབང་དང་མགོན་པོ་ཕྱག་དྲུག་པའི་བཀའ་རྫོགས་
་74་



པ། རྟ་མགྲིན་གྱི་རིམ་པ་མང་པོའི་རྗེས་གནང་། རྟ་པོད་ཀྱི་ལུང་སོགས་དབང་ལུང་མང་དུ་ཞུ་བར་མཛད།
ཆུ་ཕོ་རྟའི་ལོ་སྟེ། སྤྱི་ལོ༡༥༨༢ལོའི་ཆོ་འཕྲུལ་ཟླ་བའི་ཚེས་བཅུའི་ཉིན་ཁྱིམ་ནས་ཐོན་ཏེ། དབེན་ས་ཆོས་ཀྱི་ཕོ་
ཆོས་ཀྱི་རྒྱལ་མཚན་ཞེས་མཚན་བཏགས་དེའི་སྟེང་དུ་བློ་བཟང་ཞེས་སྦྱོར་བར་མཛད་དོ། །དགུང་ལོ་བཅུ་བཞི་
བཞེས་པ་ཆུ་མོ་ལུག་སྟེ། སྤྱི་ལོ༡༥༨༣ལོའི་ཟླ་གཉིས་པའི་ཚེས་གསུམ་གྱི་ཉིན་བསླབ་གསུམ་ལྡན་པའི་དགེ་སློང་
རི་ཁྲོད་འདུས་པའི་ཚོགས་ཀྱི་དབུས་སུ་མི་འཇིགས་སེང་གེའི་ཁྲིར་བཀོད། ཟླ་དེའི་ཚེས་བརྒྱད་ལ་མཁས་གྲུབ་
སངས་རྒྱས་ཡེ་ཤེས་ལ་དབྱངས་ཅན་མ་དཀར་མོའི་རྗེས་གནང་ཞུས་ཏེ། ཚེས་བཅུ་ནས་དབྱངས་ཅན་མའི་
བསྙེན་པ་ཞག་བདུན་མཛད་པས་རྒྱལ་བ་ཀུན་གྱི་ཡུམ་གཅིག་སྒྲ་དབྱངས་ལྷ་མོར་གྲགས་པ་དབྱངས་ཅན་མ་
དཀར་མོ་ཞལ་གཟིགས། ཁྱད་པར་དབྱངས་ཅན་མ་དེའི་ཐུགས་ཀ་ནས་ལྷ་མོ་དབྱངས་ཅན་མ་སྔོན་མོ་ཕྱག་
གཉིས་རིན་པོ་ཆེའི་ཡོལ་གོ་དངོས་གྲུབ་གཟུགས་ཅན་ལྟ་བུའི་ཤིང་ཐོག་གསར་བས་བཀང་བ་འཛིན་པ་ཞིག་
འཐོན་ཏེ་སྣོད་བཅུད་དང་བཅས་པ་གཙོ་མོ་ལ་ཕུལ་བ། གཙོ་མོའི་ཕྱག་གཡས་སུ་བཞེས་པའི་ཤིང་ཐོག་གི་
འབྲུ་གཅིག་ལས་ཚངས་པའི་སྲས་མོ་དམར་མོ་གཅིག་ཐོན་བྱུང་བ་དེས་གཙོ་མོའི་ཕྱག་ནས་ཤིང་ཐོག་སྣོད་
དང་བཅས་པ་བླངས་ཏེ་རྗེ་འདི་ལ་ཕུལ་བྱུང་བ་ལོངས་སྤྱད་པས་བློ་གྲོས་ནམ་མཁའ་མཛོད་ཀྱི་སྒོ་ཐོག་མར་
ཕྱེ་བའི་ཚུལ་བསྟན། སྐུ་ཚེ་འདིར་དེ་གོང་དུ་སྙན་ངག་སོགས་ཐ་སྙད་ཀྱི་གཙུག་ལག་ལ་ཐུགས་སྦྱོང་མ་མཛད་
ནའང་། དེ་དུས་དབྱངས་ཅན་མ་ཇི་ལྟར་གཟིགས་སྣང་བྱུང་བ་ལྟར་བསྟོད་པ་རྩོམ་འདོད་བྱུང་བ་ན། ཐོགས་
མེད་དུ་བསྟོད་པ་ལྷའི་གླུ་དབྱངས་ཞེས་པ་བརྩམས། དགུང་ལོ་བཅུ་དྲུག་ལོན་པའི་དུས་སུ་མགོན་པོ་ཞི་བ་
ལྷའི་རྟོགས་བརྗོད་པདྨ་དཀར་བོའི་ཕྲེང་བ་ཞེས་པ་ཞིག་བརྩམས། དགུང་ལོ་བཅུ་བཞི་ནས་བཅོ་བརྒྱད་ཀྱི་བར་
མཁས་གྲུབ་ཆེན་པོ་སངས་རྒྱས་ཡེ་ཤེས་ཀྱི་ཞལ་སྔ་ནས་གདུལ་བྱའི་བསོད་ནམས་ཀྱི་ཞིང་དུ་གཤེགས་པའི་
སྐབས་མ་གཏོགས་རྒྱུན་དུ་བཞུགས་ནས་བཀའ་ཆོས་ཅི་རིགས་གསན། མེ་ཁྱི་སྟེ། སྤྱི་ལོ༡༥༨༦ལོའི་ཟླ་བཅུ་
གཅིག་པའི་ཡར་ཚེས་གསུམ་ལ་ཆོས་གྲྭ་ཆེན་པོ་བཀྲ་ཤིས་ལྷུན་པོར་སྒྲིག་ཞུགས་མཛད། ལྕགས་མོ་ཡོས་ཏེ་སྤྱི་
ལོ༡༥༩༡ལོར་མཁས་གྲུབ་སངས་རྒྱས་ཡེ་ཤེས་ཞིང་གཤེགས་པ་གསན་ནས་དབེན་དགོན་དུ་ཕེབས་ཏེ་སྐུ་གདུང་
ལ་མཆོད་པ་དང༌། དགོངས་རྫོགས་སུ་ཕྱིའི་མཆོད་རྟེན་དང༌། གཟིམ་མལ་དུ་སྐུ་འདྲ་བཞེངས་པ་སོགས་
དགོངས་རྫོགས་རྒྱ་ཆེར་བསྒྲུབས། ལོ་དེའི་གྲོ་ཞུན་ཟླ་བའི་ཚེས་གསུམ་ཉིན་གཟིམ་ཁང་རྒྱལ་མཚན་མཐོན་པོར་
· 75:



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པཎ་ཆེན་དམ་ཆོས་ཡར་འཕེལ་བའི་ཞལ་སྔ་ནས་ཀྱིས་མཁན་པོ་གནང་སྟེ། དད་པའི་དགེ་འདུན་གྲངས་ཚང་
བའི་དབུས་སུ་བསྙེན་རྫོགས་ཀྱི་སྡོམ་པ་ཡང་དག་པར་བཞེས། དགའ་ལྡན་ཁྲི་རིན་པོ་ཆེ་དམ་ཆོས་དཔལ་
འབར་དང་སྡེ་བ་སྐྱིད་ཤོད་པ་སོགས་ཀྱིས་བསྐུལ་མ་མཛད་པ་ལྟར། དགའ་ལྡན་དུ་དཀའ་ཆེན་བཞི་ལ་དམ་
བཅའ་མཛད། ས་ཁྱི་ལོ་སྟེ། སྤྱི་ལོ༡༥༩༨ལོར་ཆོས་གྲྭ་ཆེན་པོ་གངས་ཅན་ཆོས་འཕེལ་གྱི་མཁན་པོར་ཕེབས། དེ་
ནས་ཁྲོ་ཕུའི་སྨོན་ལམ་ལ་ཕེབས་ཏེ་འདུས་ཚོགས་ལ་བྱམས་པ་ལུང་བསྟན་པའི་མདོ་དང་། སྐྱེས་རབས་ཐུན་
རེའི་སྤྱི་ཆོས་ཀྱི་སྲོལ་གསར་དུ་བཙུགས། དགུང་ལོ་སོ་གཅིག་བཞེས་པ་ལྕགས་ཕོ་བྱི་བའི་ལོ་སྟེ། སྤྱི་ལོ༡༦༠༠ལོའི་
ཟླ་བཅུ་གཉིས་པའི་ཚེས་གསུམ་ལ་གཙང་བཀྲ་ཤིས་ལྷུན་པོའི་མི་འཇིགས་སེང་གེའི་ཁྲི་ལ་ཕེབས་ཏེ། སྣར་ཐང་
བརྒྱ་རྩའི་རྗེས་གནང་སོགས་གནང་། དབེན་དགོན་དུ་ཆུ་ཡོས་ལོ་སྟེ། སྤྱི་ལོ༡༦༠༣ལོའི་རྟ་ཟླའི་ཚེས་གསུམ་ནས་
བཅུ་དྲུག་གི་བར་དུ་སྨོན་ལམ་ཆེན་མོ་ལེགས་པར་འཛུགས། དགུང་ལོ་ཞེ་བཞི་བ་ཆུ་གླིང་སྟེ། སྤྱི་ལོ༡༦༡༣ལོ་
ནས་ལོ་དྲུག་གི་རིང་ལྷ་ས་སྨོན་ལམ་ཆེན་མོའི་ཚོགས་དབུར་ཕེབས་ཤིང་། སེ་འབྲས་དགེ་གསུམ་གྱི་དགེ་བཤེས་
རྣམས་ལྷ་སའི་སྨོན་ལམ་ཆེན་མོའི་སྟེང་དགེ་བཤེས་ལྷ་རམས་པའི་མིང་བཏགས་གཏོང་བའི་སྲོལ་བཙུགས།
ཆུ་ཁྱི་ལོ་སྟེ། སྤྱི་ལོ༡༦༢༢ལོར་ཏཱ་ལའི་སྐུ་ཕྲེང་ལྔ་བ་ངོས་འཛིན་མཚན་གསོལ་མཛད་དེ། འབྲས་སྤུངས་སུ་གདན་
དྲངས་ཤིང་སྐུ་གོང་མའི་ཁྲིར་བསྐོས་པའི་འགན་བཞེས་གནང་། སེ་འབྲས་གཉིས་ཀྱི་མཁན་པོ་གཅིག་ལྕོགས་
ལོ་དྲུག་རིང་མཛད། དུས་རྒྱུན་མདོ་སྔགས་ཀྱི་གཞུང་ལ་ཐོས་བསམ་སྒོམ་གསུམ་ཡ་མ་བྲལ་བར་ཉམས་བཞེས་
གནང་བས། དུས་ཐོག་དེར་གྲུབ་མཐའ་རིས་མེད་ཀྱིས་གཙུག་ཏུ་བླངས། ཞོར་དུ་གཙང་བཀྲ་ཤིས་ལྷུན་པོར་
ལྷ་ཁང་མང་དུ་བཞེངས་ཤིང་། ལྷ་ལྡན་གཙུག་ལག་ཁང་ཆེན་པོའི་ཐུགས་རྗེ་ཆེན་པོ་རང་བྱུང་ལྔ་ལྡན་གྱི་སྟེང་
གི་རྒྱ་ཕུབ་ཤིན་ཏུ་རྙིངས་པས་ཞིག་གསོ་དང་། དགའ་ལྡན་དུ་རྗེའི་སྐུ་གདུང་རིན་པོ་ཆེའི་དབུ་ཐོག་ཏུ་རྒྱ་ཕུབ་
བྱ་འདབ་དང་བཅས་པ་གསར་བཟོ་གནང་། བསྟན་པའི་རྒྱུན་ལ་དགོངས་ཏེ་བཀའ་འགྱུར་རིན་པོ་ཆེ་དག་ངེས་
ཤིག་བཞེངས་པར་བཞེད་ནས་ཞ་ལུ་ནས་ཆོས་རྗེ་བུ་སྟོན་རིན་པོ་ཆེས་ཞུས་དག་མཛད་པའི་བཀའ་འགྱུར་གདན་
དྲངས། གཞན་ཡང་བཀའ་འགྱུར་གྱི་དཔེ་ཁུངས་མ་མང་པོ་བསགས་ཏེ། རྗེ་འདི་ཉིད་ཀྱི་སྤྱན་ལམ་དུ་ཕབ་
པའི་ཞུས་དག་ལེགས་པར་མཛད་ནས་གངས་རིའི་ལྗོངས་ཀྱི་ཡིག་མཁན་མཁས་པར་གྲགས་པ་རྣམས་བསྡུས་
ཏེ་བཀའ་འགྱུར་གསར་བཞེངས་མཛད་པ་དེ་ལ་ནི། བཀའ་འགྱུར་སྐུ་པོད་ཆེན་པོ་ལྗགས་ཞུས་མར་གྲགས་
ཤིང་། ཡང་གསེར་འབའ་ཞིག་གིས་བྲིས་པའི་བཀའ་འགྱུར་ཞིག་ཀྱང་གསར་བསྐྲུན་མཛད་དེ་བཀའ་འགྱུར་
，76 .



སྒྲ་དབྱངས་ལྷ་མོ་དབྱངས་ཅན་མ་ལ་བསྟོད་པ་ལྷའི་གླུ་དབྱངས་ཀྱི་ཚིག་འགྲེལ་དད་པ་གཡོ་བའི་འཁྲི་ཤིང་།
གཉིས་ཀ་དེ་དུས་བཀྲ་ཤིས་ལྷུན་པོར་བཞུགས་སོ། །རྗེ་ཐམས་ཅད་མཁྱེན་པའི་ཕྱག་བཞེས་ལྟར་བདེ་གསང་
འཇིགས་གསུམ་གྱི་བདག་བསྐྱེད༔ མདུན་བསྐྱེད། བུམ་སྒྲུབ། དབང་ཆོག་དང་བཅས་པ་ངག་འདོན་ཆོག་
སྒྲིགས་སུ་མཛད་པ། རྗེ་རིན་པོ་ཆེའི་རིང་ལུགས་འཛིན་པ་མཐའ་དག་ལ་ཡོངས་སུ་གྲགས་པ་ལྟར་ཡིན་ཞིང་།
ཆོག་སྒྲིགས་དེ་དག་པཎ་ཆེན་བློ་བཟང་ཆོས་རྒྱན་གྱིས་མཛད་པ་ཡིན་ཡང་གསུང་འབུམ་གྲས་སུ་མ་བཅུག་པར་
རྒྱུད་པ་གྲྭ་ཚང་གི་འདོན་ཆ་ཞེས་ཟུར་དུ་བཞག་པ་ད་ལྟའི་བར་དུ་དེ་རྒྱུན་དུ་གནས་པ་འདི་དག་རྗེ་བློ་བཟང་
ཆོས་ཀྱི་རྒྱལ་མཚན་གྱིས་མཛད་པ་ཡིན་པ་ནི་སོ་སོའི་མཛད་བྱང་དུ་གསལ་བ་ལྟར་རོ། །དེ་ལྟར་སྟོད་མངའ་
རིས་ནས་བར་དབུས་གཙང་རུ་བཞིའི་ཁྱོན་ཡོངས་སུ། མཉམ་མེད་ཙོང་ཁ་བ་སླར་འཇིག་རྟེན་དུ་བྱོན་པ་ལྟ་
བུའི་འཕྲིན་ལས་ཀྱི་གདུགས་དཀར་བོ་གཅིག་གིས་ཁྱབ་སྟེ། བསྟན་འགྲོ་ལ་སྨན་པའི་བསིལ་གྲིབ་མཐུན་སྣང་
དུ་གྲུབ་པའི་མཛད་པ་མཐའ་ཡས་པ་མཛད་དེ། དགུང་ལོ་གོ་གསུམ་བཞེས་པ་ཆུ་སྟག་ལོ་སྟེ། སྤྱི་ལོ༡༦༦༡ལོའི་
དྲི་ཞིམ་ཟླ་བའམ་ཧོར་ཟླ་གསུམ་པའི་ཚེས་བཅུ་གསུམ་ཉིན་དགོངས་པ་ཆོས་དབྱིངས་སུ་བསྡུས། གསུང་རྩོམ་
པོད་ལྔ་སྐྱེ་དགུའི་བསོད་ནམས་ཀྱི་བགོ་སྐལ་དུ་བཞུགས།
，77:



ས་བཅད་བཞི་པ།
81
བཅོམ་ལྡན་འདས་རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཚིགས་སུ་བཅད་པ་
ཀ་ལ་པིངྐའི་སྒྲ་དབྱངས་ཀྱི་འགྲེལ་བ་རྗེ་བཙུན་དགྱེས་པའི་མཆོད་སྤྲིན།



ས་བཅད་བཞི་པ། བཅོམ་ལྡན་འདས་རྗེ་བཙུན་བཞད་པའི་རྡོ་རྗེ་ལ་བསྟོད་པའི་
ཚིགས་སུ་བཅད་པ་ཀ་ལ་པིངྐའི་སྒྲ་དབྱངས་ཀྱི་འགྲེལ་བ་
རྗེ་བཙུན་དགྱེས་པའི་མཆོད་སྤྲིན།
སྒྲུབ་བསྟན་འོད་ཀྱི་མེ་ཏོག་གིས། །འཛིན་མ་འཛིན་མའི་ཁོང་གསེང་དག །སྲིད་པའི་རྒྱུན་
གྱི་རིང་བསྲེལ་དུ། །བསྐྲུན་པའི་བྱེད་པོ་གང་དེ་རྒྱལ། །འདི་ན་སྒྲུབ་པའི་མེས་པོ་ཡི། །འཕྲིན་ལས་
ཕྲག་པར་བཀལ་བའི་སྲས། །དེ་ཡི་རྟོགས་བརྗོད་ཕྲེང་བ་རྣམས། །རྣམ་དཔྱོད་ལག་གིས་རྡང་དུ་
བཀྲམ། །གསར་བཤད་ཕྲ་མེན་བུ་མོ་ཡི། །འཛུམ་པའི་ཞགས་པས་མ་བཏབ་པར། །ཞལ་རྒྱུན་མཁས་
པའི་བསུང་ཞིམ་དག །འགྲེལ་བཤད་ཚལ་འདིར་དལ་བུར་གཡོ། །ཞེས་བྱ་བའི་ཚིག་གིས་མདུན་
བསུས་ཏེ། འདིར་སྒྲུབ་རྒྱུད་བསྟན་པའི་མེས་པོ་མར་པ་ལོ་ཙཱ་བ་ཆེན་པོ་དེ་ཉིད་ཀྱི་ནང་ཐུགས་ཀྱི་
སྲས་གཅིག་པུར་གྱུར་པ། རྗེ་བཙུན་བཞད་པའི་རྡོ་རྗེ་གང་ཉིད་ལ་བསྟོད་པའི་ཚིག་རྣམས་བརླིང་
ཞིང་། རྣམ་ཐར་གྱི་འགངས་འདུས་པས་རྗེས་འཇུག་པ་རྣམས་ཀྱིས་ཅུང་གོ་དཀའ་ཕྱིར། བབ་ཚོད་
ཀྱིས་ཤེས་ལྡན་རྣམས་ཀྱི་སྐྱེས་སུ་འབུལ་བ་ལ།
དང་པོ། ཀླད་ཀྱི་དོན།
གཅིག མཚན་སྨོས་པ།
བཅོམ་ལྡན་འདས་རྗེ་བཙུན་བཞད་པའི་རྡོ་རྗེ་ལ་བསྟོད་པ་ཚིགས་སུ་བཅད་པ་ཀ་ལ་པིངྐའི་
སྒྲ་དབྱངས་ཞེས་པའི་དོན་གོ་སླ་ཡང་། བཞད་པའི་རྡོ་རྗེ་ནི། མར་པ་ལོ་ཙཱ་བའི་དྲུང་དུ་དཀའ་བ་
སྤྱད་དེ། མཐར་བླ་མ་དེ་ཉིད་ཀྱིས་བདེ་མཆོག་གི་དཀྱིལ་འཁོར་དུ་དབང་བསྐུར་བའི་ཚེ། འཁོར་
ལོ་སྡོམ་པའི་དྲུག་ཅུ་རྩ་གཉིས་ཀྱི་དཀྱིལ་འཁོར་རྟེན་དང་བརྟེན་པར་བཅས་པ་མངོན་སུམ་དུ་
81 ་



ངའ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བཞུགས་པ་མཇལ་ཏེ། ས་གསུམ་གྱི་དཔའ་བོ་མཁའ་འགྲོ་མ་ནམ་མཁའ་གང་བ་རྣམས་ཀྱིས་
མགྲིན་གཅིག་ཏུ་གསང་མཚན་དུ་གསོལ་བར་རྣམ་ཐར་ལས་འབྱུང་བ་དང་། ཀ་ལ་པིངྐ་ནི་ལེགས་
སྦྱར་གྱི་སྐད་དེ། ཀལབིངྐའི་སྒྲ་ལས་ཟུར་ཆག་པའོ། །དོན་ནི་མཆིལ་བའོ་ཞེས་ཚིག་མཛོད་ལས་
འབྱུང་ཡང་། གཞུང་ལ་ལར། སྒོ་ངའི་སྦུབས་རྒྱ་མ་གྲོལ་སྐད་འབྱིན་པ། །ཀ་ལ་པིངྐས་སྐྱེ་དགུ་ངོ༌
མཚར་འཛིན། །ཞེས་དང་། འགྲོ་འགོན་འཕགས་པས། ཀ་ལ་པིངྐའི་ང་རོའི་སྒྲ་དབྱངས་སྒོ་ངའི་
ནང་དུ་གྲགས་པའི་སྒྲ་ཡིས་རྣམ་པར་སྒྲོགས་པའི་འདབ་ཆགས་གཞན། །ཁ་དོག་དག་ཀྱང་ཟིལ་
གྱིས་མནན་ཞེས་གསུངས་པ་སོགས་ལ་བརྟགས་ན། སྒོ་ངའི་སྦུབས་རྒྱ་མ་གྲོལ་བར་སྐད་འབྱིན་པས་
མཆིལ་བ་མིན་པར་ཡང་བཤད་དོ། །གང་ལྟར་ངག་རྒྱུན་དུ་གྲགས་པའི་བྱ་སྐད་སྙན་པ་ཞིག་གི་
མིང་ཡིན་པར་སེམས།
གཉིས། མཆོད་བརྗོད།
བཅོམ་ལྡན་གསུང་གི་དབང་ཕྱུག་ལ་ཕྱག་འཚལ་ལོ་ཞེས་པའོ། །དོན་ནི། བདུད་བཞི་བཅོམ་
པའམ་སྤངས་ཤིང་། སྐལ་བ་དྲུག་སྟེ། དབང་ཕྱུག་དང་གཟུགས། དཔལ་དང་གྲགས་པ། ཡེ་ཤེས་དང་
བརྩོན་འགྲུས་ཕུན་སུམ་ཚོགས་པ་དང་ལྡན་པའི་གསུང་གི་དབང་ཕྱུག་ཏུ་གྱུར་བའི་རྗེ་བཙུན་འཇམ་
པའི་དབྱངས་ལ་ཕྱག་འཚལ་བའོ། །
གཉིས་པ། གཞུང་དངོས་འཆད་པ།
གཅིག གཞུང་གི་དོན། །
༡ བསྟོད་ཡུལ་ངོས་བཟུང་བ་དང༌། དེ་ལ་བསྟོད་པའི་རྒྱུ་མཚན།
གྲུབ་པའི་དབང་ཕྱུག་ཁྱོད་མཚན་དབྱར་སྐྱེས་རྔ་ཞེས་པའི་ཤོ་ལོ་ཀ་གཅིག་སྟེ། དོན་ནི། སྐུ་ཚེ་
དེ་ཉིད་ལ་སངས་རྒྱས་པའི་མཆོག་གི་དངོས་གྲུབ་ཐོབ་པའི་དབང་ཕྱུག་ཆེན་མོ་མི་ལ་བཞད་པའི་རྡོ་
རྗེ་ཁྱོད་ཀྱི་མཚན་ནམ་སྙན་པའི་གྲགས་པ་ནི། ཕྱོགས་བཞི་ཀུན་ན་དབྱར་སྐྱེས་ཀྱི་རྔ་བཞིན་དུ་ལྡིར་བ་
་ 82，



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པིའི་སྒྲ་དབྱངས་ཀྱི་འགྲེལ་བ།
ཐོས་པས་ཡིད་རབ་ཏུ་དགའ་ཞིང་མྱོས་པའི་གཙུག་ཕུད་ཅན་རྨ་བྱ་ལྟ་བུ་བདག་ནི་དད་པའི་སྤུ་ལོང་
ཆེས་ཆེར་གཡོས་པའམ་རྒྱས་པས། ཁྱོད་ལ་བསྟོད་པའི་ཚིག་བཅོས་མ་མ་ཡིན་པའི་ཟློས་གར་འཇོ་སྒེག་
རོལ་པ་འཛིན་པ་སྟེ། ཟློས་གར་ལྟ་བུ་བློ་ལྡན་ཀུན་གྱི་མིག་ངོར་བཤམས་པའོ། །རྒྱན་འདི་ནི་མཐའ་
དག་གཟུགས་ཅན་ནོ། །
༢ དེ་ལ་བསྟོད་པའི་ཚུལ།
（༡) ཚེ་གཅིག་ལ་སངས་རྒྱས་པས་ཁྱད་པར་དུ་འཕགས་པའི་ཚུལ་ལ་བསྟོད་པ།
མགོན་ཁྱོད་གངས་རིའི་ཁྲོད་དུ་ཚེ་གཅིག་ལ་ཞེས་པའི་ཤོ་ལོ་ཀ་གཅིག་བྱུང༌། དོན་ནི། མགོན་
ཁྱོད་གངས་རིའི་བོད་ཀྱི་རི་སུལ་དུ་ཚེ་གཅིག་ལུས་གཅིག་ལ་མངོན་པར་སངས་རྒྱས་པ་སྟེ། རྣམ་
ཐར་ལས། ཕུང་པོ་འཇའ་ལུས་སུ་གྱུར། ཉོན་མོངས་ཡེ་ཤེས་སུ་གྱུར་པར་གསུངས་པ་དང༌། མགུར་
ལས་ཀྱང་། སེམས་ཀྱི་ངོ་བོ་མཐོང་གྱུར་ཅིང་། །མ་རིག་མུན་པ་སངས་པས་ན། །ཞེས་པ་ལྟར་ཆོས་
སྐུ་མངོན་དུ་མཛད་པའི་དེའི་ཚེ་ན། བོད་ཀྱི་ཡུལ་འདི་ནི། ས་ལ་གནས་པའི་འོག་མིན་ནམ་ས་སྟེང་
གི་འོག་མིན་སྟུག་པོ་བཀོད་པའི་ཞིང་ཁམས་ཞེས་གྲགས་ཏེ། མདོ་ལུགས་སུ། སངས་རྒྱས་རྣམས་
ནི་གཟུགས་ཁམས་གནས་རིས་བཅུ་བདུན་གྱི་ཕྱི་མ་སྟེ། གནས་གཙང་ལྔའི་ཡ་གྱལ་དུ་གྱུར་པའི་
འོག་མིན་དུ་སངས་རྒྱུ་བར་གསུངས་ཀྱང་། མི་ལ་བཞད་པའི་རྡོ་རྗེ་ནི་སྔགས་ལུགས་ཀྱི་བཞེད་ཚུལ་
ལྟར། འདོད་པའི་ཁམས་བོད་ཀྱི་ཡུལ་དུ་ཚེ་གཅིག་ལུས་གཅིག་ལ་སངས་རྒྱས་པ་ཡིན་ཏེ། པཎ་ཆེན་
ནཱ་རོ་བའི་གསུང་ཚིགས་སུ་བཅད་པ་བཞི་པའི་འགྲེལ་བ་ལས་ཀྱང་། གསང་སྔགས་རྡོ་རྗེ་ཐེག་པའི་
གྲུབ་པའི་ཡུལ་འདོད་ཁམས་ཡིན་གྱི། ཁམས་གོང་མ་ན་མ་ཡིན་པས། སྦྱང་བྱ་འདོད་པའི་ཡོན་ཏན་
མངོན་གྱུར་པས་ཀྱང་ལམ་འདི་ཉིད་ལ་གེགས་བྱེད་མི་ནུས་ཏེ། ཅི་ཙམ་འདོད་ཉོན་མངོན་དུ་གྱུར་
པ་དེ་སྲིད་དུ། རྡོ་རྗེའི་ལམ་འདིའང་ནུས་པ་ཇེ་ཆེར་འགྲོ་བས། མེ་ཆེ་དགོས་ན་ཤིང་མང་དགོས་
པ་བཞིན་ཞེས་གསུངས་པ་ལྟར་རོ། །དེ་ལྟར་རང་རེའི་བོད་དུ་ཚེ་གཅིག་ལུས་གཅིག་ལ་སངས་རྒྱས་
པས། མདོ་ཕྱོགས་ཀྱི་བཞེད་ཚུལ་སྟེགས་ལ་འཆའ་བ་རྣམས་ཀྱིས་འོག་མིན་གྱི་ཞིང་ཁམས་ཅི་བོད་ཀྱི་
ཡུལ་འདི་ན་གནས་ཞེས་སངས་རྒྱས་ཀྱི་ཞིང་ཁམས་གཞན་དང་གཞན་དག་ལ་གུས་པ་ལྷོད་པར་གྱུར་
པ་སྟེ། ཤུགས་སུ་སྙན་ངག་གི་ལམ་ནས་ཕུལ་དུ་བྱུང་བ་བརྗོད་པའོ། །རྣམ་ཐར་ལས་ཀྱང་། པཎ་ཆེན་
•83:



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ན་རོའི་ཞལ་ནས། བོད་མུན་ནག་གི་གླིང་ན་སྐྱེས་བུ་གངས་ལ་ཉི་མ་ཤར་བ་འདྲ་བ་ཡང་ཡོད་འདུག་
གསུངས། ཕྱག་གཉིས་སྤྱི་བོར་ཐལ་མོ་སྦྱར་ཏེ། བྱང་ཕྱོགས་མུན་པའི་སྨག་རུམ་ན། །གངས་ལ་ཉི་མ་
ཤར་འདྲ་བའི། །ཐོས་པ་དགའ་ཞེས་བྱ་བ་ཡི། །སྐྱེས་བུ་དེ་ལ་ཕྱག་འཚལ་ལོ། །ཞེས་གསུངས་ཤིང་
སྤྱན་བཙུམས་ཏེ། དབུ་གུག་གུག་པ་ལན་གསུམ་མཛད་པས། རྒྱ་གར་གྱི་རི་དང་རྩི་ཤིང་ཡང་བོད་
ཀྱི་ཕྱོགས་ལ་མགོ་གུག་གུག་པ་ལན་གསུམ་བྱུང་༼དུས་ད་ལྟའི་བར་དུའང་ཕུ་ལ་ཧ་རིའི་རི་དང་ཤིང་
རྣམས་བོད་ཀྱི་ཕྱོགས་ལ་མགོ་གུག་གེ་ཡོད་པར་འདུག༽ཞེས་འབྱུང་བ་དེ་ལྟར་རོ། །རྒྱན་འདི་ནི་ཕུལ་
བྱུང་གི་རྒྱུན་ནོ། ། །
(༢) སྙིང་སྟོབས་དང་བློ་གྲོས་ཇི་ལྟ་བུའི་སྒོ་ནས་བསྟོད་པ།
གྲངས་རིང་བགྲོད་དཀའ་གྲགས་ལྡན་སངས་རྒྱས་ལམ་ཞེས་པ་ནས་སྲིད་པའི་ཚ་གདུང་མིང་
གི་ལྷག་མར་མཛད་ཅེས་པའི་བར་ཏེ་ཤོ་ལོ་ཀ་གསུམ་བྱུང་། དོན་ནི། གྲངས་རིང་བའམ་གྲངས་མེད་
དེ། བགྲང་དུ་མེད་པའི་གྲངས་མེད་མ་ཡིན་གྱི། གྲངས་ཀྱི་གནས་དྲུག་བཅུ་པའི་གྲངས་མེད་ཚུལ་
ཡིན་ཞེས་མཁས་པ་མང་པོས་བཞེད་ཅིང་། གྲངས་མེད་གསུམ་གྱི་ཚོགས་བསགས་ཚུལ་ལའང་ཐེག་
དམན་གྱི་ལུགས་དང་ཐེག་ཆེན་གྱི་ལུགས་གཉིས་ཡོད་ཀྱང་། དེ་དག་གི་ལུགས་བཞིན་བསྐལ་བ་
གྲངས་མེད་གསུམ་དུ་ཚོགས་བསགས་ཏེ། བགྲོད་དཀའ་གྲགས་ལྡན་རྒྱལ་ཁམས་ལྟ་བུའི་སངས་རྒྱས་
ཀྱི་ལམ་ལ་བགྲོད་དགོས་ནའང་། ཁྱབ་འཇུག་ཇི་བཞིན་མི་ལ་བཞད་པའི་རྡོ་རྗེ་ཁྱོད་ནི་སྙིང་སྟོབས་
བསྐྱེད་དེ། གོམ་པ་གཅིག་གིས་བགྲོད་པའམ་སོང་ཚེ། ཐུབ་པའི་བསྟན་པ་རིན་པོ་ཆེ་ལྷ་མིན་སྟོབས་
ལྡན་ནི་ས་འོག་ཏུ་ཞུགས་པའམ་འགྲོ་བར་དོགས་ནས། རྒྱལ་བ་སངས་རྒྱས་རྣམས་སྐྲག་པ་འཛིན་
པའམ་འཇིགས་ཡེར་བཞིན་མཆིས་ཞེས་པའོ། །དུང་དཀར་བློ་བཟང་འཕྲིན་ལས་ཀྱིས་བོད་མཁས་
པས་མཛད་པར་མཚན་ཐོ་བཀོད་པ་དང༌། གཞན་དུ་འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་
མས་མཛད་པར་གསུངས་པའི་ལྷ་ཆེན་པོ་ཁྱབ་འཇུག་གི་འཇུག་པ་བཅུའི་གཏམ་རྒྱ་བལ་མཁས་པའི་
ངག་རྒྱུན་གངས་ཅན་རྣ་བའི་བདུད་རྩི་ཞེས་བྱ་བ་ལས་བྱུང་བའི་རིག་བྱེད་གཏམ་རྒྱུད་ལ་སྦྱར་བས་
དཔེ་འཕྲོད་མོ་འདུག་ནའང༌། ཁ་ཅིག་གིས་དཔེ་ཅན་མི་འཕྲོད་དེ། མི་ལ་བཞད་པའི་རྡོ་རྗེ་ཁྱོད་ནི་
གོམ་པ་གཅིག་གམ་ཚེ་གཅིག་ལུས་གཅིག་ལ་སངས་རྒྱས་ཀྱི་ལམ་ལ་བགྲོད་ཚེ། ཐུབ་བསྟན་ས་འོག་
་84.



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལཱ་པའི་སྒྲ་དབྱངས་ཀྱི་འགྲེལ་བ། སྤྱི་
ཏུ་ཞུགས་པར་དོགས་པའམ་ནུབ་པར་དོགས་ནས་རྒྱལ་བ་རྣམས་སྐྲག་པ་འཛིན་ཞེས་འགྲེལ་དགོས་
ན། ཅིའི་ཕྱིར་རྒྱལ་བ་རྣམས་སྐྲག་པ་འཛིན་ཞེས་འཛེར་ནའང་། ཚེ་གཅིག་ལ་སངས་རྒྱས་པས་ཐུབ་
པའི་བསྟན་པ་རིན་པོ་ཆེའི་གཟི་བྱིན་ནམ་ཟིལ་ཤུགས་ནུབ་པར་དོགས་ནས་རྒྱལ་བ་སངས་རྒྱས་
རྣམས་སྐྲག་པ་འཛིན་ཞེས་རབ་རྟོག་གི་རྒྱན་གྱིས་སྒྲོ་བཏགས་པས་རབ་སྤེལ་གྱི་རྒྱུན་ནོ། །དོན་དུ་རྗེ་
བཙུན་མི་ལ་རས་པ་དེ་ཉིད་ཀྱི་སྙིང་སྟོབས་སྲོག་གི་ཀ་བ་ཆེས་ཆེར་བརྟན་པ་ལ་བསྔགས་པ་བརྗོད་
པའོ། །གོང་གི་དཔེ་དག་ནི། ལྷ་མིན་སྟོབས་ལྡན་འཁོར་ལོའི་སྒྱུར་པའི་རྒྱལ་སྲིད་ཐོབ་ནས་སླར་ཡང་
སྲིད་པ་གསུམ་གྱི་རྒྱལ་པོར་འགྱུར་བའི་ཕྱིར། ཨ་ཤྭ་མེ་དྷ་སྟེ་རྟ་གཙང་གི་སྦྱིན་སྲེག་བྱས། རྟ་གཙང་
གི་སྦྱིན་སྲེག་ནི། རྟ་ལུས་དཀར་པོ་ལ་རྣ་མཆོག་ནག་པོ་བྱས་པ། དེ་ལྟ་བུ་བསད་པའི་ཤ་ཁྲག་གིས་
སྦྱིན་སྲེག་བྱ་དགོས་པ་ལ། དེ་འདྲ་འབྱུང་བར་དཀོན་པས་རང་ལ་ཡོད་ན་དེར་ཟད། མེད་ཕྱིན་གང་
ལ་ཡོད་ས་ནས་སྟོབས་ཀྱིས་འཕྲོག་དགོས་པས། སྟོབས་ལྡན་གྱིས་ཛམྦུ་གླིང་གི་རྒྱལ་པོ་རྣམས་བཙོན་
དུ་བཅུག་ནས་མཆོད་སྦྱིན་ལ་བར་ཆད་མེད་པར་བྱས། དེ་གྲུབ་པའི་དགའ་སྟོན་དུ་སྦྱིན་པ་རྒྱ་ཆེན་
པོ་བཏང་བས་སློང་བ་པོ་མང་པོ་མགུ་བར་བྱས་པའི་ཚེ། ལྷ་ཁྱབ་འཇུག་གིས་འཇུག་པ་བཅུའི་ནང་
ཚན་བཱ་ཝ་ན་ཏེ། མིའི་ཐུང་གི་གཟུགས་སུ་སྤྲུལ་ནས་ས་གོམ་པ་དོ་བསླངས་པས། གོམ་པ་དོ་མ་ཟད་
གསུམ་ཡང་སྦྱིན་ཟེར་བས། སྐད་ཅིག་དེ་ཉིད་ལ་བསམ་གྱིས་མི་ཁྱབ་པའི་གཟུགས་ཉི་མ་དང་ཟླ་བ་
ཡང་ཕྲག་པ་ལ་འཆར་བ་ཞབས་གསུམ་པ་ཞིག་ཏུ་སྤྲུལ་ནས། ཞབས་གཅིག་ས་ལ་བཞག་སྟེ་ས་གཞི་
ཐམས་ཅད་ཁྱབ་པར་བྱས། གཅིག་ནམ་མཁའ་ལ་བཞག་སྟེ་གཅིག་པོ་འཇོག་ས་མི་བྱུང་བར་གང་དུ་
འཇོག་ཅེས་དྲིས་པས། ཧ་ལས་ཏེ་ཅང་སྨྲ་མི་ཤེས་པ་ལ། ཡང་ཁྱབ་འཇུག་གིས་གལ་ཏེ་བདག་གི་རྐང་
པ་གཅིག་པུ་འདི་ཡང་འཇོག་ས་གཅིག་བྱུང་ན་ངེས་པར་སྟེར་རམ་ཞེས་པས། དེ་ལྟར་བྱུང་ན་སྔ་མོ་
ནས་ཁས་བླངས་ཟིན་པས་སྟེར་བ་ཡིན་ཡང་མི་ཡོང་བ་འདྲ་ཟེར་བ་ལ་སྟོབས་ལྡན་རང་གི་དཔྲལ་
བར་བཞག་པས། ནམ་མཁའ་ས་གཞི་ལྷ་མ་ཡིན་སྟོབས་ལྡན་དང་བཅས་པ་བདག་གིར་བྱས། ལྷ་
མིན་སྟོབས་ལྡན་ས་འོག་ཏུ་བཞག ས་སྟེང་དང་ས་གཞིའི་ཁྱོན་ཀུན་ལ་ལྷ་དང་མི་རྣམས་བདེ་བར་
གནས་པར་བྱས་སོ། །ཞེས་རིག་བྱེད་གཏམ་རྒྱུད་ལས་འབྱུང་བ་དེ་ལ་སྦྱར་བའོ། །བསྟན་འགྱུར་གྱི་
ཁྲོད་དུ་བཞུགས་པའི་ཁྱད་པར་དུ་འཕགས་པའི་བསྟོད་པའི་རྒྱ་ཆེར་བཤད་པ་སློབ་དཔོན་ཤེས་རབ་
: 85.



པ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གོ་ཆས་མཛད་པའི་གཞུང་དེ་ཉིད་དུའང་གཏམ་རྒྱུད་འདི་འབྱུང༌། གཞན་ད་དུང་འཕོང་རྐྱེན་སྣ་ལྔ་
སྟེ། གནད་དུ་ཕོག་པ་དང་ཚབས་ཆེ་བར་ཕོག་པ། རྒྱང་རིང་བར་ཕོག་པ། སྒྲ་གྲགས་པར་ཕོག་པ། མི་
འཆོར་བར་ཕོག་པ་སོགས་རྩལ་ལ་དབང་འབྱོར་བའི་དགའ་བྱེད་རཱ་མ་ཎའི་མདའ་ཡིས་འབོད་སྒྲོགས་
རཱ་ཝ་ཎའམ་ལངྐ་མགྲིན་བཅུས་སྤྲུལ་བའི་རི་དྭགས་ཁ་ཤ་གསེར་གྱི་པགས་པ་ཅན་འདི་བཟུང་བར་མ་
ནུས་ཏེ། དེ་ཡང་ཕྱི་རོལ་རིག་བྱེད་གཏམ་རྒྱུད་ལས། སྔོན་རཱ་ཝ་ཎས་རང་ཉིད་ཀྱི་གྲོགས་སུ་བཙུན་མོ་
སཱིཏ་ཐོབ་པར་འདོད་ཅིང༌། དེ་ནི་རཱ་མ་ཙནྡྲ་དགའ་བྱེད་ཀྱི་བཙུན་མོ་ཡིན་པས་འཕྲོག་པའི་སྐབས་མ་
རྙེད། ནམ་ཞིག་གི་ཚེ་ན། རཱམཎ་དང་ནུ་བོ་ལཀྵ་ཎ་བཅས་ཡབ་རྒྱལ་པོའི་བཀས་ནགས་སུ་སྤྲུགས། དེ་
ཡང་། ཡབ་རྒྱལ་པོ་ད་ཤ་ར་ཐ་སྟེ། ཤིང་རྟ་བཅུ་བ་ལ་བཙུན་མོ་ཆེ་ཆུང་གཉིས་ཡོད་པས། བཙུན་མོ་
ཆེ་བའི་བུ་རཱམཙནྡྲ་དང་ལཀྵི་གཉིས་དང༌། བཙུན་མོ་ཆུང་བ་ཀི་ཀེ་ཡ་ལ་བུ་བྷ་ར་ཐ་དང་ཤ་ཏུ་གྷ་ན་
གཉིས་ཡོད། ཡབ་རྒྱལ་པོས་བཙུན་མོ་གཞོན་པ་སྙིང་དུ་སྡུག་པས། དེའི་བུ་བྷརཐ་ལ་རྒྱལ་སྲིད་གཏད་
ནས་རཱམཙནྡའམ་དགའ་བྱེད་ནགས་སུ་སོང་ཞིག་”ཅེས་གདམས་པས་ནགས་སུ་འཁྱམས་པའོ། །དེའི་
ཚེ་རྒྱལ་པོ་དགའ་བྱེད་རམཎ་བསླུ་བའི་ཕྱིར། འབོད་སྒྲོག་ལངྐ་མགྲིན་བཅུས་རི་དྭགས་ཁ་ཤ་གསེར་
གྱི་པགས་པ་ཅན་ཞིག་ཏུ་སྤྲུལ་ཏེ་ནགས་ཀྱི་རི་བོ་དེར་བསྡད་པ་ན་རཱ་མ་ཙནྡྲ་ནུ་བོ་དང་བཅས་ཟས་
འཚོལ་བའི་ཕྱིར་འགྲོ་བར་ཆས་ནས་བཙུན་མོ་སཱིཏ་༸་ ཤུལ་དུ་བཞག མཐའ་སྐོར་དུ་ས་གཞི་ལ་མདས་
རི་མོ་བྲིས་པས་བསྐོར་ཏེ། འདི་ལས་ཕྱི་རོལ་ཏུ་འདས་ཏེ་འགྲོ་བར་མ་བྱེད་ཅིག་ཅེས་གདམས་ནས་
སྤུན་གཉིས་ནགས་ཚལ་དུ་འཁྱམས་པས། མཐར་ཁ་ཤ་གསེར་གྱི་པགས་པ་ཅན་མཐོང་བ་བདས་
ནས་ཕྱིན་པའི་ཚེ། སྲིན་པོ་སློང་བ་པོ་ཞིག་ཏུ་བརྫུས་ནས་སཱིཏ་ལ་བསླངས་པས། བདག་ལ་ནི་སྦྱིན་དུ་
རུང་བའི་ཟས་ཅི་ཡང་མེད་ཅེས་སྨྲས་པས། སྦྱིན་པར་བྱ་བའི་དངོས་པོ་གཞན་མེད་ཀྱང་བཟོད་མེད་
ཉིད་ཀྱི་ལག་པ་ཁོ་བོའི་ལག་པར་གཏོད་ཅིག་ཅེས་སྨྲས་པ་བཞིན། སཱིཏ་རང་ཉིད་ཀྱི་ལག་པ་སློང་བ་
པོའི་ལག་པར་བཞག་པ་ཙམ་གྱིས་ས་གཞིའི་རི་མོ་ལ་མ་རེག་པར་སྟོབས་ཀྱིས་ཕྲག་པར་ཁུར་ནས་
རཱཝཎ་སྲིན་པོ་ལངྐ་མགྲིན་བཅུ་སཱི་ཏ་དང་བཅས་སྲིན་པོའི་ཡུལ་དུ་སོང་བའི་མཐར། རཱམཎ་ནུ་བོ་
དང་བཅས་པས་རི་དྭགས་ཁ་ཤ་ཅན་ཇི་ཙམ་བདས་ཀྱང་གསོད་པར་མ་ནུས་པས༔ གདོད་སྲིན་པོའི་
སྒྱུ་མས་བསླུས་པར་ཤེས་ནས་སླར་འོང་བ་ལ། སཱིཏ་སྲིན་པོའི་སྟོབས་ཀྱིས་འཕྲོག་སྟེ་ཁྱེར་ཟིན་པས་རེ་
· 86 :



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པིའི་སྒྲ་དབྱངས་ཀྱི་འགྲེལ་བ།
ཞིག་བྱ་ཐབས་མ་རྙེད་དོ། །འོན་ཀྱང༌། མི་ལ་བཞད་པའི་རྡོ་རྗེ་ཁྱོད་ཀྱི་སྙིང་སྟོབས་ཀྱི་མཚོན་ཆས་ཉོན་
མོངས་ཀྱི་དགྲ་སྡེ་མ་ལུས་པ་སྐད་ཅིག་གཅིག་ལ་ཐལ་བའམ་རྡུལ་དུ་བརླགས་པས་དོན་གྱི་དཔའ་བོ་
ཡིན་པ་ཉམས་ལྡན་དང་ཡོངས་བརྗེས་ཀྱི་རྒྱན་གྱིས་བརྗོད་པ་ཡིན་ཞིང་། འབྲུག་ཁམས་སྤྲུལ་བསྟན་
འཛིན་ཆོས་ཀྱི་ཉི་མས་སྙན་འགྲེལ་དུ། རྒྱན་འདི་མི་མཐུན་པའི་དཔེ་རུ་གསུངས། རྗེ་བཙུན་མི་ལ་
རས་པ་དགུང་ལོ་བདུན་བཞེས་པ། ཇོ་བོ་རྗེ་བསམ་ཡས་ནས་སྙེ་ཐང་དུ་སྤོ་བའི་ལོ། དུང་དཀར་བའི་
ལུགས་ལ་རབ་བྱུང་དང་པོའི་མེ་ཁྱི་སྤྱི་ལོ༡༠༤༦ལོར། རྗེ་བཙུན་གྱི་ཡབ་ཞི་བར་གཤེགས། ཡབ་ཀྱི་
ཞལ་ཆེམས་ལྟར། རྒྱུ་དངོས་ཨ་ཁུ་གཡུང་རྒྱལ་ལ་བཅོལ་ནས་འབའ་བཞག དེའི་ཚེ་ཡུམ་ལོ་ཉེར་བཞི་
ལས་མ་སོན་པས་ཨ་ཁུའི་བུའི་མནའ་མ་བྱེད་དགོས་ཟེར། དེར་མ་ཉན་པས་ཁྲོས་ཏེ་ནོར་རྫས་ཐམས་
ཅད་འཕྲོགས་པས་ཤིན་ཏུ་ཁས་ཉེན་པར་བྱུང་།“ དེ་འདྲ་ལ་བརྟེན་ནས། དང་པོ་མཐུ་སྦྱངས་ཤིང་
ཕྱིས་སུ་མཐུ་བཏང་ནས་མི་སུམ་ཅུ་སོ་ལྔ་བསད། སེར་བ་ཕབ་ནས་ལོ་ཏོག་ཐམས་ཅད་བཅོམ། བྱ་
བྱི་བྲ་བྱི་བགྲངས་ལས་འདས་པ་བསད། བོད་མཁས་པས། དཔའ་བོའི་དམག་དཔུང་ཡན་ལག་
བཞི་མེད་ཅིང་། །སྲ་ཞིང་རྣོ་བའི་མཚོན་ཆ་མི་ལྡན་ཡང་། །རིག་སྔགས་ཙམ་གྱིས་ཉེ་དུས་ཚུལ་བཟུང་
བའི། །དགྲ་ཚོགས་དུས་གཅིག་གཞོམ་མཁས་ཐོས་པ་དགའ། །ཞེས་ཁྱད་པར་བརྗོད་པའི་རྒྱན་དུ་
གསུངས་པ་དེ་བཞིན་ནོ། །ཕྱིས་སུ་སྔར་བྱས་ལ་འགྱོད་དེ། ལྷོ་བྲག་མར་པ་ལོ་ཙཱ་བའི་མདུན་ནས་སྙན་
བརྒྱུད་གྱི་གདམས་པ་གསན། བྲག་དཀར་རྟ་སོ་ཕུག་སོགས་སུ་དཀའ་བ་སྤྱད་དེ། ཤ་ཟད་པགས་པ་
ལ་སྤུ་སྔོ་ཞོལ་ལེ་སྐྱེས་རག་བར་དུ་སྙིང་རུས་བསྐྱེད་ནས་བསྒོམས་པས་རང་རྒྱུད་ཀྱི་ཉོན་མོངས་རྩད་
ནས་སྤངས། དེ་ལ་ཇི་སྐད་དུ། དཀའ་ཐུབ་གདུང་བས་ལུས་ཀྱི་མདངས་ཉམས་ཤིང༌། །གྲོགས་མེད་
གོ་མཚོན་ལྟ་ཅི་གོས་ཀྱང་དམན། །འོན་ཀྱང་རྟོགས་པའི་དབང་ཕྱུག་མི་ལ་རྗེ། །འཇིག་རྟེན་ལྷ་མིར་
བཅས་ཀུན་ཟིལ་གྱིས་གནོན། །ཞེས་གསུངས་པ་དེ་བཞིན་དུ་བྱུང་བས། སྔོན་པཎ་ཆེན་ཐམས་ཅད་
མཁྱེན་པའི་སྐུ་ཕྲེང་ཞིག་རྒྱ་ནག་ཏུ་ཕེབས་དུས། ཉིན་ཞིག་གོང་མ་རིན་པོ་ཆེས་ཁྱོད་ཚོའི་བོད་ལ་
སྔར་ཕོ་རྒོད་པོ་སུ་བྱུང་འདུག་ཅེས་བཀའ་ཕབ་པ་ལ། ཁོང་གིས་རྗེ་བཙུན་མི་ལ་རས་པ་ཟེར་བའི་ཕོ་
རྒོད་པོ་ཞིག་བྱུང་ཚུལ་རྣམས་ཞུས་པས། གོང་མས་ཀྱང་ཕྱག་ཐལ་མོ་སྦྱར་ནས་ཕོ་རྒོད་པོ་བྱུང་འདུག་
ཅེས་གསུངས་ཙཀྱང་། ཡིན་པ་དངོས་ནི་ས་པཎ་གྱི་སྐབས་སུ་དེ་འདྲ་བྱུང་བ་འབྲེལ་ཡོད་ཡིག་ཆ་དག་
• 87 •



ས ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཏུ་གསལ། མར་པ་ལོ་ཙཱ་བའི་ཞལ་ནས་ཀྱང་། མི་ལ་རས་པའི་སྙིང་རུས་ལ། །སངས་རྒྱས་བསྟན་པའི་
སྲོག་ཤིང་ཡོད། །ཅེས་གསུངས་པ་དེ་བཞིན་དང༌། མི་ལ་རས་པ་རང་ནས་ཀྱང༌། འཛམ་བུ་གླིང་གི་
མི་གཅིག་ལ་ང་བས་ཕོ་རྒོད་པ་དང་འདུན་མ་ལེགས་པ་མེད་ཅེས་གསུངས་པ་ངེས་དོན་དུ་གནས་
ཏེ། མར་པ་ལོ་ཙཱ་བའི་བློ་གྲོས་བཻཌཱུརྱ་“དཀར་པོའི་བུམ་བཟང་གིས་པཎ་ཆེན་ནཱརོཏབའི་
 ིམན་ངག་
སྟེ། ནཱ་རོ་ཆོས་དྲུག་གི་ག་བུར་“ཤིང་གི་ཐིགས་པ་ཡོངས་སུ་བཟུང་བ་མཐའ་དག་རྗེ་བཙུན་བཞད་
པའི་རྡོ་རྗེ་ཁྱོད་ཀྱི་ཐུགས་ལ་རེག་པའམ་ཉམས་སུ་བླངས་པས་སྲིད་པའི་ཉོན་མོངས་ཀྱི་ཚ་གདུང་
མིང་གི་ལྷག་མར་མཛད་པ་སྟེ། འཁོར་བ་རྩ་བ་ནས་སྤངས་པའོ། །འདི་ནི་མ་བསྡུས་པའི་གཟུགས་
ཅན་ཡིན་ཞིང་།དེ་ལྟར་སྙིང་རུས་ཆེན་པོས་མར་པ་ལོ་ཙཱ་བ་དེ་ཉིད་གཙུག་གི་རྒྱན་གཅིག་པུར་བཀུར་
བས། མཐར་གདམས་པ་མཐའ་དག་གནང་བ་ཡིན་ཏེ། རས་པ་ཞི་བ་འོད་ལ་མགུར་དུ་བཞེངས་
པ་ལས་ཀྱང་། ཕ་ལོ་ཙཱའི་སྙན་པ་རྒྱང་ནས་འཁུམས། །མཚན་ཐོས་པ་ཙམ་ཀྱིས་བ་སྤུ་གཡོས། །ལམ་
དཀའ་བ་སྤྱད་དེ་སྤྱན་སྔར་ཕྱིན། །ཞལ་མཐོང་བ་རང་གིས་སྣང་བ་འགྱུར། །ཁོང་ཚེ་རབས་ཀྱི་བླ་མ་
ཡིན་པ་འདྲ། །ཕ་སྐུ་དྲིན་ཅན་གྱི་ཞབས་དྲུང་དུ། །ལོ་དྲུག་ཟླ་མཐོང་བརྒྱད་དུ་བསྡད། །ལུས་སྐུ་དང་
གྲིབ་མ་བཞིན་དུ་འགྲོགས། །ཟང་ཟིང་གི་འབུལ་རྒྱུ་མ་མཆིས་ཏེ། །ལུས་ངག་གི་ཞབས་ཏོག་རྡུལ་དུ་
བརླག །ཐུགས་གཏིང་ནས་མཉེས་པའི་གནད་ཀ་དེས། །སྙན་བརྒྱུད་ཀྱི་གདམས་ངག་རྫོགས་པར་
གནང་། །ཞེས་གསུངས་པ་བཞིན་ནོ། ། །
(༣) སྤྱོད་ལམ་དང་མཛད་པ་ཇི་ལྟ་བུའི་སྒོ་ནས་བསྟོད་པ། །
བ་སྤུ་རྣོ་ལྡན་ཚོད་མའི་དཀའ་ཐུབ་ཅན་ཞེས་པ་ནས་སྔོ་བསངས་མཛེས་སྡུག་ལང་ཚོ་ཅི་ཡང་
འཛིན་ཞེས་པའི་བར་ཏེ། ཤོ་ལོ་ཀ་གསུམ་བྱུང་། དོན་ནི། རྗེ་བཙུན་མི་ལ་བཞད་པའི་རྡོ་རྗེ་རབ་
བྱུང་དང་པོའི་མེ་སྦྲུལ་༼ སྤྱི་ལོ༡༠༧༧ལོ ༽ཏེ། དགུང་ལོ་སོ་བརྒྱད་ཀྱི་སྟེང་ནས་མར་བ་ལོ་ཙཱ་བ་
ཆོས་ཀྱི་བློ་གྲོས་དང་མཇལ་ཏེ། ལོ་ངོ་དྲུག་དང་ཟླ་མཐོང་བརྒྱུད། རྔོག་གི་སར་ཏེ། རྔོག་ཆོས་སྐུ་རྡོ་
རྗེའི་གདན་ས་གཞུང་སྤྲེལ་ཞིང་དུ་ཕེབས་ཏེ་བཞུགས་ཤིང༌། དེར་མི་ལ་དང་རྔོག་སྟོན་མཇལ་ས་
དང༌། མི་ལའི་སྒྲུབ་ཕུག་གི་ཤུལ་སོགས་ད་ལྟའང་ཡོད་ལ། གནས་དེར་ལོ་ཧྲིལ་བོ་གཅིག་དང་ཟླ་
བ་ཁ་ཡར་དང་བཅས་ལོ་བརྒྱད་ཀྱི་རིང་། བསམ་སྦྱོར་གཉིས་ཀྱིས་བླ་མ་ཚུལ་བཞིན་དུ་བསྟེན་པས་
་ 88 .



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པིའི་སྒྲ་དབྱངས་ཀྱི་འགྲེལ་བ། རྒྱུ
མཐར་གདམས་ངག་ཐམས་ཅད་བུམ་པ་གང་བྱོའི་ཚུལ་དུ་མནོས། དགུང་ལོ་ཞེ་ལྔ་པ་ཤིང་བྱིར་༼སྤྱི་
ལོ༡༠༨༤ལོར ༽སྒྲུབ་པ་ལ་ཡི་དམ་བཅས་ཏེ་འཁྲུངས་ཡུལ་དུ་ཕེབས་རྗེས། ཡུམ་ནི་འདས། ལྕམ་སྲིང་
ནི་གཞན་དུ་འཁྱར། ཁང་བ་ནི་ཞིག ཞིང་ཡང་ཐ་སྐམ་དུ་སོང་ནས་སྣང་། ཁང་རོལ་དུ་ཞག་བདུན་
བཞུགས་ཏེ། ཡུམ་གྱི་རྣམ་པར་ཤེས་པ་ལ་ཕན་པའི་བདུན་ཚིགས་མཛད། སྤུར་མེར་བསྲེགས་ཏེ་ཚ་
ཚ“བཞེངས། དེ་དག་ལ་གཟིགས་ཏེ། སྔར་ལས་ཀྱང་འཁོར་བ་མཐའ་དག་ལ་སྙིང་བོ་མེད་པར་ཁོ་
ཐག་ཆོད་དེ། གྲོང་ལས་ཡ་ཟད་འཕགས་པའི་རི་རྩ་ཞིག་སྟེ། རྐང་ཚུགས་ཕུག་སོགས་སུ་ཟླ་བ་དྲུག་
བསྒོམས། དེ་ནས་ཡེངས་མེད་དུ་བྲག་དཀར་རྟ་སོ་རྫོང་དུ་ཕེབས་ཏེ། དགུང་ལོ་ལྔ་བཞིར་བཞེས་
པའི་བར་ལོ་དགུའི་རིང་བཞུགས། མགུར་ལས་ཀྱང་། བྲག་དཀར་རྟ་སོ་དབུ་མ་རྫོང༌། །དབུ་མ་རྫོང་
གི་རི་རྩེ་ན། །བོད་ཀྱི་རྣལ་འབྱོར་རས་པ་དང་། །ལྟོ་གོས་ཚེ་འདི་བློས་བཏང་ནས། །རྫོགས་པའི་
སངས་རྒྱས་སྒྲུབ་པ་ལ། །འོག་ན་སྲ་བའི་འབོལ་ཆུང་བདེ། །སྟེང་ན་བལ་བོའི་ཤིང་རས་བདེ། །པུས་
འཁྱུད་སྒོམ་ཐག་སྐོར་གཅིག་བདེ། །འགྲངས་ལྟོགས་སྙོམས་པའི་སྒྱུ་ལུས་བདེ། །ལྟ་རྟོག་ཐོངས་པའི་
སེམས་ཉིད་བདེ། །མི་བདེ་མི་གདའ་བདེ་མོར་གདའ། །བདེ་བདེ་འདྲ་ན་ཀུན་ཀྱང་མཛོད། །ཅེས་
གསུངས་པ་དེ་བཞིན་དུ་བཞུགས་པའི་སྐབས་དག་ཏུ་སྤྱོད་ལམ་ཕྱི་ན་གོས་དང་། ནང་ན་འཚོ་བ་ཕྱེ་
དང་བཅུད་ཡེ་ནས་མེད་པར་བ་སྤུ་རྣོ་ལྡན་ཚོད་མ་སྟེ། ཟླ་རང་ལ་བརྟེན་ནས་དཀའ་ཐུབ་ཀྱི་རྣམ་
ཐར་སྐྱོང་ཞིང་། མགུར་ལས་ཀྱང་། འོག་ན་རྡོ་བའི་གྲང་ཆལ་ལ། །ཤ་ལྤགས་འབིགས་པའི་སྙིང་རུས་
བྱས། །ལུས་ཕྱི་ནང་ཟླ་ཡི་རང་བཞིན་ལ། །མདོག་སྔོན་པོ་ཞིག་ལ་བསྒྱུར་བ་མེད། །ཅེས་གསུངས་པ་
ལྟར། སྒྲུབ་པ་ལ་གཞོལ་བས་མི་ལ་བཞད་པའི་རྡོ་རྗེ་འདི་ཡི་ལུས་ཀེང་རུས་དང་མཛུབ་རྩེ་པདྨའི་
སྐུད་པ་ལྟ་བུ་གྱུར་པས། གཞན་ལྟ་ཅི། མཐར་བྱེད་དཔུང་བ་གཏུམ་པོ་གཤིན་རྗེ་ཆོས་ཀྱི་རྒྱལ་བོའང་
སྐྱེངས་པའམ་ངོ་ཚ་བར་གྱུར་ཏེ། དམ་ཆོས་སྒྲུབ་པའི་རྣལ་འབྱོར་བ་རྣམས་ཐབས་ཤེས་ཀྱིས་སྐྱོང་
བའི་རྫུ་ལ་བརྟེན་པའམ་སྐྱོང་བའི་ཚུལ་གྱིས་གནས་སོ། །ཁ་ཅིག་གིས་སྐབས་འདིར། མཛུབ་རྩེ་
པདྨའི་སྐུད་པ་ལྟ་བུ་གྱུར་བས་སྐྱིད་གྲོང་ཚོང་འདུས་པའི་ཁྱི་ར་བ་འགའ་ཡིས་མཐོང་མ་ཐག འདྲེ་
འདུག་པར་སྒྲོགས་བཞིན་བྲོས་པའི་ལོ་རྒྱུས་མི་ལའི་རྣམ་ཐར་དུ་གསུངས་པ་ལྟར། དེ་ལྟ་བུ་འཇིགས་
སུ་རུང་བའི་རྣམ་པ་དེས། འཇིགས་འཇིགས་ལྟ་བུའི་ཤ་ཚུགས་ཅན་འཆི་བདག་རྗེ་བོ་*ལའང་
• 89:



ངའ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྐྱེངས་པ་སྟེར་བར་བྱེད་དོ། །ཞེས་སྒྲོགས་ནའང་། དེ་ལྟར་འགྲེལ་མི་རིགས་ཏེ། སྒྲུབ་པ་ལ་ཤ་ཟད་
རུས་ཟད་ཀྱིས་དཀའ་བ་སྤྱད་པས། ལུས་ཀེང་རུས་དང་མཛུབ་རྩེ་པདྨའི་སྐུད་པ་ལྟ་བུར་གྱུར་བ་དེ་
ཡིས། ལས་འབྲས་ཀྱི་ཆོས་མངོན་སུམ་དུ་མ་ནོར་བར་སྟོན་པའི་དོན་དང་མཐུན་པའི་ཆོས་ཀྱི་རྒྱལ་པོ་
ལའང་སྐྱེངས་པ་སྟེར་བར་བྱེད་དེ། སྡེ་དཔོན་དེ་ཉིད་ནི། ངེས་དོན་དུ་ཆོས་ཀྱི་རྒྱལ་པོ་ཡིན་ཡང་། རྗེ་
བཙུན་མཆོག་གིས་དམ་ཆོས་འབའ་ཞིག་སྒྲུབ་པ་ལ་སྐྱེངས་ཏེ་དམ་པའི་ཆོས་སྒྲུབ་པ་རྣམས་སྐྱོང་
བའི་ཚུལ་འཛིན་པར་བྱེད་དོ་ཞེས་ཆ་ཡི་རྒྱུན་དང་སྐབས་མིན་བསྟོད་པ་བསྲེས་ཏེ་བརྗོད་པའོ། །དེ་
ལྟར་རབ་བྱུང་དང་པོའི་ཤིང་གླིང་ལོ་༼ སྤྱི་ལོ་༡༠༨༥ལོ ༽སྟེ། རྗེ་བཙུན་དགུང་ལོ་ཞེ་དྲུག་བཞེས་པ་
ནས་རབ་བྱུང་གཉིས་པའི་ཆུ་བྱ་ལོ་༼སྤྱི་ལོ༡༠༩༣ལོ ༽སྟེ། དགུང་ལོ་ལྔ་བཞི་བཞེས་པའི་བར་ལོ་དགུའི་
རིང་དུ། བྲག་དཀར་རྟ་སོར་སྒྲུབ་པ་ལ་རྩེ་གཅིག་ཏུ་གཞོལ་བས། དཀའ་ཐུབ་ཀྱིས་མཛེས་པའམ་
མངོན་པའི་ལག་ང་འི་སེན་མོའི་ཁ་རིས་ཏེ་སེར་ཁ་ནི། གསར་བ་ཕྲ་བའི་ལུས་ལྡན་ནམ་ཟླ་བ་མཛེས་
པ་ལྟ་བུའི་གཞོན་པའི་མདངས་ཡོངས་སུ་རྫོགས་པའི་གསར་བུ་རྣམས་ཏེ། དེ་ཡང་གསལ་བོར་བཤད་
ན། ཁ་ཟས་ཕུན་སུམ་ཚོགས་པ་ལ་སྲེད་ཅིང་འདོད་ཆེན་གྱི་ཁུར་འཆང་བའི་ཁེངས་ལྡན་རྣམས་ལ་
འཕྱ་བས་རྒོད་པ་བཞིན་ཡིན་ཏེ། སེམས་ཅན་ལས་ངན་མནར་བ་རྣམས་ནི་རང་མ་གཏོགས་གཞན་
ལ་མཐོང་བ་ཆུང་བས་མི་ལ་བཞད་པའི་རྡོ་རྗེ་ལ་འདི་འདྲའི་སྡུག་བྱེད་པ་བས་འཇིག་རྟེན་པ་བྱས་
ཏེ། རབ་རྟ་བཟང་སེང་ཕྲུག་འདྲ་བ་བྱོན། འཁོར་གསུམ་ཚེར་མ་འདྲ་བ་བཏགས་ནས། སྡང་བའི་
དགྲ་བཏུལ། ནོར་ལོངས་སྤྱོད་འཛོམས་པས་བྱམས་པའི་གཉེན་བསྐྱངས་པས་སྐྱིད་འོང་བ་སོགས་
ཞུ་བ་རྣམ་ཐར་དུ་འབྱུང་ཞིང་། དེ་འདྲའི་གཏི་མུག་ཅན་དག་ལ་མི་ལ་བཞད་པའི་རྡོ་རྗེ་དེ་ཉིད་ཀྱི་
ཕྱུག་གི་སེར་ཁས་འཕྱ་བར་བྱེད་དོ་ཞེས་རབ་བཏེགས་བཞིན་སྒྲ་ཅན་གྱི་སྒོ་ནས། ལུས་ལོངས་སྤྱོད་
སོགས་དུག་སྦྲུལ་གྱི་ཚང་ལྟར་གཟིགས་པའི་སྤྱོད་ལམ་ལ་བསྟོད་པའོ། །ཆུ་སྲིན་རྒྱལ་མཚན་ཅན་གྱི་སྡེ་
སྟེ། གནོད་བྱེད་ཀྱི་ཉོན་མོངས་ཆུ་ཁུར་ཅན་ནི། མཉམ་པར་བཞག་པའི་ཏིང་ངེ་འཛིན་གྱི་ནམ་མཁའི་
ངང་དུ་ཞི་བར་གྱུར་བ་སྟེ། མི་ལ་བཞད་པའི་རྡོ་རྗེ་དེ་ཉིད་རབ་བྱུང་གཉིས་པའི་ཆུ་བྱ་“སྤྱི་ལོ༡༠༩༣ལོ་
སྟེ། དགུང་ལོ་ལྔ་བཞི་བ་བཞེས་པའི་ལོར་ཏི་སེ་ཕྱོགས་སུ་ཕེབས་ཏེ། དགུང་ལོ་དོན་གསུམ་བཞེས་
པའི་སྐབས་སུ། སྟོད་ཀྱི་ལ་ཕྱི་ཆུ་བར། གངས་ཀྱི་རྒྱལ་མོ་མཐོན་མཐིང་དང་ཐག་ཉེ་སར་བཞུགས་
: 90.



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པིའི་སྒྲ་དབྱངས་ཀྱི་འགྲེལ་བ།
དུས། གདོན་ཆེན་བཅོ་བརྒྱད་ཀྱིས་གཙོ་བྱས་པའི་ལྷ་འདྲེའི་ཚོགས་དུ་མ་དང༌། ཁྱད་པར་དུ་ཤ་ཟ་ཆེན་
མོ་ལྔས་གཟུགས་སྣ་ཚོགས་ཏེ། ཉི་ཟླ་ཆ་ལང་རྡེབ། རྒྱ་མཚོ་ཧུབ་ཀྱིས་འཐུང་། གཟུགས་མེད་ལག་པ་
སྐྱོང་བ་སོགས་ཆོ་འཕྲུལ་སྣ་ཚོགས་བསྟན་པ་ཞི་བར་བྱེད་དོ། །དགུང་ལོ་གྱ་བཞི་བཞེས་པ་བྲིན་དུ་སྐུ་
ཆོས་དབྱིངས་སུ་ཐིམ་པའི་དུས་ཀྱང་། འདྲེ་གནོན་སེམས་ཀྱི་རྣམ་རྟོག་ལ། །མེད་སྣང་སྒྱུ་མར་ཤེས་
པ་གཅེས། །ཞེས་པ་སོགས་ཞལ་ཆེམས་སུ་མཛད་པའོ། །གནོད་པ་དེ་དག་རྣམ་ཐར་དུའང་། སྐྱོན་
རྣམས་ཡོན་ཏན་དུ་ངོ་འཕྲོད། རྣམ་རྟོག་ཏུ་བཟུང་བ་ཆོས་སྐུར་ཤར་བས་སྤྱིར་འཁོར་འདས་ཀྱི་ཆོས་
ཐམས་ཅད་རྟེན་འབྲེལ་དུ་གོ་བར་གསུངས་པ་དེའི་ཚེ་སྟེ། དེའི་སྐབས་སུ་མི་ལ་བཞད་པའི་རྡོ་རྗེ་ཁྱོད་
ཀྱི་ཐུགས་ནི་དྲི་མ་དང་བྲལ་ཞིང༌། གཡའ་དག་པའི་ཀུན་གསལ་གྱི་གདོང་སྟེ། ནམ་མཁའ་སྔོ་ཞིང་
བསངས་པའི་མཛེས་སྡུག་གི་ལང་ཚོ་ཇི་བཞིན་ཅི་ཡང་འཛིན་པ་སྟེ་མངོན་ནོ་ཞེས་པའོ། །འདི་ནི་སྦྱར་
བའི་གཟུགས་ཅན་ནོ། ། །
(༤) སྒོམ་པ་དང་ཉམས་ལེན་ཇི་ལྟ་བུའི་སྒོ་ནས་བསྟོད་པ།
རྡོ་རྗེ་སྐུ་ལ་དགུན་དུས་ཁ་བ་ཡིས་ཞེས་པ་ནས་སད་ཚེ་ཡིད་མཁའ་མཇའ་ཚོན་གཟུགས་ཀྱིས་
ཁེབས་ཞེས་པའི་བར་ཏེ། དོན་ནི། མཚོན་དཔེ་བཅུ་གཉིས་”ཀྱི་བདག་ཉིད་དུ་གྱུར་པའི་རྡོ་རྗེ་ལྟ་
བུའི་སྐུ་ལ་དགུན་དུས་ཀྱི་ཁ་བ་ཡིས་རེག་ཀྱང་མི་བརྫི་བའམ་མི་གནོད་པ་དེ་ལ་ངོ་མཚར་ཅི་ཞིག་
ཡོད། སྲིད་པ་གསུམ་པོའི་ཉོན་མོངས་ཐམས་ཅད་ཟ་བའམ་ཐལ་བར་བརླགས་པའི་གཏུམ་མོ་མེ་དྲོད་
ཀྱི་སྒོམ་གྱིས། ཚིག་པར་མ་ནུས་པའི་མི་ལ་བཞད་པའི་རྡོ་རྗེའི་རས་གོས་འདི་ཤིན་ཏུ་ཡ་མཚར་བ་
ཡིན་ནོ་ཞེས་མཐུ་ཕུན་སུམ་ཚོགས་པའི་ཟོལ་བསྟོད་ཀྱི་རྒྱན་ལ་སྦྱར་བ་ཡིན་ཏེ། ཤུགས་ནས་གཏུམ་མོ་
མེ་དྲོད་ཀྱི་སྒོམ་ལ་བསྟོད་ཅིང་། རྣམ་ཐར་དུའང་། ང་ལ་གཏུམ་མོའི་ཁྱད་ཆོས་ཤིང་བཤགས་ལ་མེ་
སྦྱར་བ་ལྟ་བུ་དང་། མིཏྲི་བའི་དབུ་ཞྭ། ནཱ་རོའི་ན་བཟའ་རྣམས་གནང་ནས། གཡའ་ཁྲོད་དང་གངས་
ཁྲོད་འགྲིམས་ལ་ལྟ་སྒོམ་ཉམས་སུ་ལོངས་ཤིག་གསུངས་པ་ལྟར། ལ་ཕྱི་གངས་ཀྱི་ར་བར་བཞུགས་
པའི་སྐབས་སུ་ཁ་བ་ཉིན་མཚན་བཅོ་བརྒྱད་དུ་བབས་ཏེ། ཟླ་བ་དྲུག་ཏུ་བྲིན་གཉའ་ནང་གི་འགྲུལ་
ཆད་པས། སློབ་འབངས་རྣམས་ཀྱིས་རྗེ་བཙུན་གྲོངས་པར་ཐག་བཅད་དེ། ཐུགས་དགོངས་རྫོགས་
ཐབས་ཀྱི་ཚོགས་མཆོད་ཕུལ། ཕྱིས་བུ་སློབ་རྣམས་ཀྱིས་གངས་སྟ་གྱིས་བཤགས་ནས་རྗེ་བཙུན་གྱི་
: 91+



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གདུང་གདན་འདྲེན་དུ་ཕྱིན་ཚེ། རྗེ་བཙུན་རང་སྔར་ལྟར་བཞུགས་ཡོད་པ་མཐོང་བས་དགའ་བ་ཚད་
མེད་སྐྱེས། དེ་དུས་གསུངས་པའི་མགུར་ལས། སྤྱིར་མགོ་ནག་མི་ལ་བཟང་བཙོན་བཀག །རྐང་བཞིའི་
ཕྱུགས་ལ་མུ་གེ་བྱུང་། །སྒོས་རི་དྭགས་དམན་མའི་འཚོ་བ་བཅད། །སྟེང་འདབ་ཆགས་བྱ་ལ་རྒྱགས་
ཆོད་བྱུང༌། །འོག་དྲ་བ་བྱི་བ་གཏེར་དུ་སྦས། །གཅན་གཟན་རྣམས་ལ་ཁ་ཆིངས་བྱུང་། །དེ་འདྲའི་སྐྱི་
འདོང་སྐལ་བ་ལ། །ང་མི་ལ་རས་པའི་སྒོས་སྐལ་དུ། །སྟེང་ནས་འབབ་པའི་བུ་ཡུག་དང༌། །དགུན་
ལོ་གསར་སྒང་གི་ལྷགས་པ་དང༌། །ང་རྣལ་འབྱོར་མི་ལའི་རས་གོས་གསུམ། །མཐོ་གངས་དཀར་གྱི་
ལྟོངས་སུ་འཁྲུག་པ་ཤོར། །ཁ་བ་བབས་རྒྱལ་ཆབ་ཏུ་ཞུ། །རླུང་འུར་འུར་ཆེ་ཡང་རང་སར་ཞི། །རས་
གོས་མེ་ལྟར་འབར་གྱིན་གདའ། །ཞེས་དང༌། ལུས་ལ་རས་གོས་གྱོན་པ་དེ། །གཏུམ་མོའི་བདེ་དྲོད་
འབར་བ་ཡིན། །ཞེས་དང་། ཡང་སྒོས་གཏུམ་མོ་རས་རྐྱང་གི་ཆེ་བ་བཏོན་ཞེས་གསུངས་པའི་རྣམ་
ཐར་དེར་སྦྱར་འདུག་པའོ། །གཞན་ཡང་། གྲུབ་པའི་ཕོ་ཉ་མཁའ་འགྲོའི་གདོང་གི་པདྨ་སྟེ། ཚེ་རིང་
མ་སོགས་ལས་རྒྱའི་མཁའ་འགྲོ་མའི་སྙོམས་ཞུགས་ཀྱི་བདེ་བ་ཡིས་རབ་ཏུ་མྱོས་པའི་རྗེ་བཙུན་བཞད་
པའི་རྡོ་རྗེ་ནི། དཔེར་ན། པདྨ་ཡི་སྦྲང་རྩི་བཏུང་བས་རབ་ཏུ་མྱོས་པའི་བུང་བ་དང་འདྲ་ཞིང་། རླུང་
སེམས་འོད་གསལ་ལས་ལངས་ཏེ་སྒྱུ་མའི་སྐུར ་ི བཞེངས་པ་ནི། ཇི་ལྟ་བུ་ཡིན་ཞེ་ན། གཉིད་ལོག་
པ་ལས་སད་པ་དང་མཐུན་ཞིང་། དེའི་ཚེའམ་དེའི་སྐབས་སུ། ཡིད་ཀྱི་མཁའ་དབྱིངས་ལ་འཇའ་
ཚོན་གཟུགས་ཀྱིས་ཁེབས་པའམ་མཛེས་པར་གྱུར་པ་སྟེ། ལྷ་སྐུ་སྒྱུ་མར་ལྡང་བའོ། །འདི་ནི་སྦྱར་བའི་
གཟུགས་ཅན་གྱིས་བསྟན་པའོ། །གོང་གི་དེ་ཡང་ཡིན་ཏེ། རིམ་ལྔ་ལས། སྒྱུ་མ་དག་ནི་ཐམས་ཅད་
ལས། །བུད་མེད་སྒྱུ་མ་ཁྱད་པར་འཕགས། །ཞེས་གསུངས་པ་ལྟར། ལུས་དང་ཡེ་ཤེས་ཀྱི་ཕྱག་རྒྱ་ལ་
བརྟེན་ནས་བསྒྲུབ་དགོས་པ་སྟེ། རྣམ་ཐར་དུའང༌། གསང་སྔགས་ཕོ་ཉའི་ལམ་གྱི་གནད་ཟིན་པས་
ཡེ་ཤེས་མཁའ་སྤྱོད་ཀྱི་རིག་མ་རྣམས་ཀྱིས་སྐུ་ལ་དགའ་བཞིའི་ཡེ་ཤེས་ཀྱི་བདེ་བ་བསྐྱེད་ཅིང༌། ལམ་
སྒྲུབ་པའི་གྲོགས་སུ་གྱུར་བ། མཐར་སྒྲིབ་གཉིས་ལ་སོགས་པའི་སྤང་བྱ་མཐའ་དག་དབྱིངས་སུ་དག་
པས་ཆོས་རྣམས་ཟད་སར་སྐྱོལ་བ་ཞེས་གསུངས་པ་ཇི་ལྟ་བ་བཞིན་ནོ། །འོད་གསལ་ལས་ལངས་པ་
དང་དུས་མཉམ་པར་སྒྱུ་མའི་སྐུ་འགྲུབ་པ་ནི། བདག་བྱིན་རླབས་ཀྱི་རིམ་པར་ཆུ་ལས་ཉ་མྱུར་དུ་ལྡང་
བ་དང་། སྤྱོད་བསྡུས་སུ། གཉིད་ལོག་པ་ལས་མྱུར་དུ་སད་པའི་དཔེའི་འོད་གསལ་ལས་སྒྱུ་མའི་སྐུར་
• 92 •



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལཱ་པའི་སྒྲ་དབྱངས་ཀྱི་འགྲེལ་བ། རྒྱུ
བཞེངས་པའི་དཔེ་གཉིས་དང་ཤིན་ཏུ་འགྲིགས་ཞེས་གསུངས་སོ། །
༣ སྤྱིར་བསྟོད་པ།
(༡) བསྟོད་ཡུལ་གྱི་ཡོན་ཏན་བསྡུས་པའི་སྒོ་ནས་བསྟོད་པ།
གསེར་ལྡན་དགའ་མའི་ལྟོ་བར་ཁྱོད་ཀྱི་ནི་ཞེས་པ་ནས་འཇིག་ཀྱང་ཉམས་པ་མེད་འདི་ཁྱོད་
ཀྱིས་མཛད་ཅེས་པའི་བར་ཏེ། ཤོ་ལོ་ཀ་གཉིས་བྱུང་། དོན་ནི། དགའ་མའི་ལྟོ་བའམ་མངལ་དུ་ཁུར་
བའི་སྦྲུམ་གྱིས་ལྕི་བ་དེ་བཞིན་དུ། གསེར་ལྡན་ཏེ། ས་གཞི་འདི་ལ་མི་ལ་བཞད་པའི་རྡོ་རྗེ་ཁྱོད་ཀྱི་
ཡོན་ཏན་གྱི་ཕུང་པོས་ལྕི་ཞིང་བཟོད་དཀའ་བ་དེའི་ཚེ་སྟེ། དེའི་དུས་སུ་ཟླ་བའི་མ་མ་རོ་ལྡན་མ་
སྟེ། རྒྱ་མཚོ་ངལ་བའམ་རབ་ཏུ་ངུས་ནས་ས་གཞི་འདིའི་སྟེང་དུ་ཤར་བའི་དུས་ཚིགས་བཞི་བོའི་ཕ་
རོལ་ཏེ། སའི་ཕ་རོལ་ཏུ་འབྲོས་པར་བརྩོན་ནོ་ཞེས་གཟུགས་ཅན་གྱི་གཟུགས་ཅན་དང་རབ་བཏགས་
བསྲེས་པའི་སྒོ་ནས་ཡོན་ཏན་ཤིན་ཏུ་རྒྱུ་ཆེ་བར་བསྔགས་པའོ། །ཐུབ་པའི་གཞུང་ལུགས་ཀྱི་ཟབ་མོའི་
དོན་མཐའ་དག་ཁོང་དུ་ཆུད་པས། དྲུག་སྐྱེས་ས་འཛིན་སོགས་“ཏེ། དབྱངས་རྟ་སྣ་ཚོགས་ལ་ངེས་
པར་བཅིངས་ནས་མགུར་བཞེངས་པ་ལ། ཆགས་པ་དང་ལྡན་ཞིང་དགའ་བའི་སྐྱེ་བོ་སྟེ། རྗེ་བཙུན་
བཞད་པའི་རྡོ་རྗེ་འདི་ཡིས། ཐུབ་པའི་བསྟན་པ་རིན་པོ་ཆེ་གནས་སྐབས་སུ་འཇིག་ཀྱང་། སྐལ་ལྡན་
ཀུན་གྱི་རྣ་བ་ལ་ངེས་དོན་ཕྱག་རྒྱ་ཆེན་པོ་སྲིད་པའི་མཐའ་ལ་ངེས་པར་སྒྲོགས་ཤིང་། ཉམས་པ་མེད་
པར་སླར་གསོ་བ་འདི་ནི་ཁྱོད་ཀྱི་མཛད་འཕྲིན་ཁོ་ནའོ། །ཞེས་གཟུགས་ཅན་དང་དགའ་བའི་ཉམས་
ལྡན་སྤེལ་བའོ། །
(༢) སྣོད་ལྡན་གྱི་བུ་སློབ་མང་དུ་བསྐྱངས་པའི་ཚུལ་ལ་བསྟོད་པ།
གྲུབ་མཆོག་མི་ལ་མཁའ་ལྡིང་དབང་པོ་ཡིས་ཞེས་པའི་ཤོ་ལོ་ཀ་གཅིག་བྱུང་། དོན་ནི། གྲུབ་
མཆོག་མི་ལ་མཁའ་ལྡིང་དབང་པོ་ཁྱོད་ཀྱིས་རྗེས་སུ་བཟུང་བའམ་དབང་སྒྱུར་བའི་ས་གཞི་འདི་
ལ། དཀར་ཞིང་བཟང་བའམ་འཇམ་པ་དང་ཤིན་ཏུ་དཀར་པོའི་འདབ་གཤོག་ཅན་རྣམས་འཕུར་
ཞིང་ལྡིང་བ་སྟེ། དེ་དག་གིས་གང་ཞིང་ཁྱབ་པའི་མཁའ་དབྱིངས་འདི་ནི། བྱ་རྒོད་ཕུང་པོ་“སྟེ། སྔོན་
སྟོན་པ་བཅོམ་ལྡན་འདས་ཀྱིས་ཐེག་པ་ཆེན་པོའི་ཆོས་གསུངས་པའི་སྐབས་སུ། བྱང་ཆུབ་སེམས་
དཔའ་མང་པོ་ཞིག་རང་ལུས་བྱ་རྒོད་དུ་སྤྲུལ་ནས་ཆོས་ཉན་པའི་གནས་བཞིན་དུ། འདབ་གཤོག་
： 93 .



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཅན་གྱིས་གང་བའོ། །མར་བ་ལོ་ཙཱ་བའི་རྨི་ལམ་བརྡ་གྲོལ་གྱི་མགུར་དུའང་། བྱང་དུ་ཀ་ཆེན་བཙུགས་
པ་དེ། །གུང་ཐང་མི་ལ་རས་པ་ཡིན། །ཀ་ཐོག་ཏུ་རྒོད་པོ་ལྡིང་བ་དེ། །ཁོ་མི་གཞི་རྒོད་དང་འདྲ་བ་
ཡིན། །རྒོད་རྩེ་སྒྲོ་མཐའ་ནས་རྒྱས་པ་དེ། །སྙན་བརྒྱུད་ཀྱི་གདམས་ངག་ཐེབས་པ་ཡིན། །རྒོད་ཚང་
བྲག་ལ་བཅས་པ་དེ། ་ཚེ་སྲོག་བྲག་ལས་སྲ་བ་ཡིན། །ཞེས་དང་། བྱ་ཕྲན་གྱིས་ནམ་མཁའ་གང་བ་
དེ། །བཀའ་བརྒྱུད་གྱི་བསྟན་པ་དར་བ་ཡིན། །ཞེས་གསུངས་པ་དེ་ལ་སྦྱར་བ་ཡིན་ཞིང་། ཐུའུ་བཀྭན་
ཆོས་ཀྱི་ཉི་མས་ཀྱང་། རས་དཀར་འདབ་ཕྱོགས་ཅན་རྣམས་འཕུར་ལྡིང་གིས། །མཁའ་དབྱིངས་བྱ་
རྒོད་ཕུང་པོར་འཁྲུལ་བྱེད་ཅིང་། །ཞེས་བཀའ་རྒྱུད་པའི་གྲུབ་མཐའ་གླེང་བའི་མཇུག་བྱང་དུ་འདི་
ལྟར་སྦྱར་བའང་དེ་ལ་དགོངས་སོ། །རྗེ་བཙུན་དེ་ཉིད་ལ་ཉི་མ་ལྟ་བུའི་སློབ་མ་མཉམ་མེད་དྭགས་
པོ་ལྷ་རྗེ་དང༌། ཟླ་བ་ལྟ་བུའི་སློབ་མ་གུང་ཐང་གི་རས་ཆུང་རྡོ་རྗེ། རྒྱུ་སྐར་ལྟ་བུའི་སློབ་མ་ལྕིམ་ལུང་
ངན་རྫོང་སྟོན་པ་བྱང་ཆུབ་རྒྱལ་པོ། རས་པ་ཞི་བ་འོད། སེ་བན་རས་པ། ཁྱི་ར་རས་པ། འབྲི་སྒོམ་
རས་པ་སོགས་ཉེར་གསུམ་སྟེ། དེ་ལྟ་བུའི་སློབ་མ་བསྡོམས་ནི་གྲུབ་ཐོབ་ཉེར་ལྔར་གྲགས། ལམ་སྣ་ཟིན་
པའི་རྣལ་འབྱོར་ཕོ་མོ་སྟོང་ཕྲག་རྩ་གཅིག་བྱུང་བས། སྒྲུབ་བརྒྱུད་ཀྱི་བསྟན་པ་ས་ཁྱབ་རྡོ་ཁྱབ་ཏུ་དར་
བའོ། །ཞེས་པ་འདི་ནི་གཟུགས་ཅན་གྱི་ཉམས་ལྡན་ནོ། །
༤ སྐུའི་བཀོད་པ་བསྡུས་པའི་ཚུལ་ལ་བསྟོད་པ།
རོ་རྒྱབ་རྨ་རོ་ཅན་འདི་ཟུང་འཇུག་གི་ཞེས་པའི་ཤོ་ལོ་ཀ་གཅིག་བྱུང་། དོན་ནི། རོ་རྒྱབ་རྨ་རོ་
ཅན་ཏེ། མི་ལ་བཞད་པའི་རྡོ་རྗེ་རང་གི་མགུར་དུ། ཕ་དྲིན་ཆེན་དེ་ཡི་ཞབས་དྲུང་དུ། །ཁོ་བོ་མི་ལ་
རས་པ་ངས། །ལོ་དྲུག་ཟླ་མཐོང་བརྒྱད་དུ་བསྡད། །སྲས་མཁར་དགུ་ཐོག་ཁྱམས་དང་བཅས། །དེ་རྣམས་
ང་ཡི་སངས་ཀྱིས་བརྩིགས། །ཞེས་གསུངས་པ་བཞིན། དེ་དུས་མི་ལའི་ལས་སྒྲིབ་སྦྱངས་ཤིང༌། ལས་བཞི་
འགྲུབ་ཕྱིར། སྐུ་མཁར་ཟླུམ་པོ། སོག་ཁ། ཟླ་གམ། གྲུ་གསུམ་རྣམས་བརྩིགས་པས། རྗེ་བཙུན་རང་
གི་རོ་རྒྱབ་ལ་སྒལ་མིག་གསུམ་བྱུང་བ་ནས་རྣག་ཁྲག་འཛག་སྟེ། རྨ་རོ་ཅན་དུ་གྱུར། དེ་འདྲའི་ལུས་
འདི་མི་སློབ་ཟུང་འཇུག་གོ་འཕང་གི་ཟ་མ་ཏོག་ཙིཏུ་འོས་པ་མ་ཡིན་ཞེས་དོར་བའམ་སྐུའི་བཀོད་པ་
བསྡུས་པའི་ཚེ་ན། རང་དོན་ལ་གུས་ཤིང་ཞེན་པའམ་འདོད་སྤྱོད་ཆེ་བ་སྟེ། ལམ་རིམ་ཆེན་མོ་ལས་
ཀྱང་། ལྷ་རྣམས་ལ་འདོད་པའི་ཡོན་ཏན་ཆེས་ཕུལ་དུ་བྱུང་བ་འབྱུང་ལ་ཞེས་གསུངས་པ་ལྟར། འདོད་
： 94 :



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པིའི་སྒྲ་དབྱངས་ཀྱི་འགྲེལ་བ། རྒྱུ
ཡོན་ལ་འབྱམས་པའི་ཚིག་མདའ་སྟེ། ལྷ་རྣམས་ཀྱིས་གཏོར་བའི་འདབ་བརྒྱའི་ཕྲེང་བས་ཆུ་འཐུང་ངམ་
ནམ་མཁའ་འགོག་པར་བྱེད་དོ་ཞེས་རབ་བཏགས་དང་རྣམ་གྲངས་བརྗོད་པ་ཟུར་ཙམ་སྨོས་པའོ། །
གཉིས། མཇུག་གི་དོན།
༡ རྗེས་སུ་འཛིན་པར་གསོལ་བ་འདེབས་པ།
མགོན་ཁྱོད་ད་ལྟ་གང་དུ་སངས་རྒྱུས་པའི་ཞེས་པའི་ཤོ་ལོ་ཀ་གཅིག་བྱུང་། དོན་ནི། སེམས་
ཅན་ཀུན་གྱི་མགོན་དང་སྐྱབས་སུ་གྱུར་བའི་མི་ལ་བཞད་པའི་རྡོ་རྗེ་ཁྱོད་ད་ལྟ་གང་དུ་སངས་རྒྱས་
པའི་སྐུ་དང་ཞིང་ཁམས་ཀྱི་བཀོད་པ་མཐའ་ལས་འདས་པས། བསྟོད་པ་མཛད་པ་པོ་བདག་གིས་
ངེས་པ་མིན་ཡང་། ཕྱོགས་དེ་ལ་སེམས་རྩེ་གཅིག་ཏུ་སོང་ཞིང༌། བློ་གཏད་པའི་གཉིས་འཐུང་གི་གླང་
པོ་བདག་ལ་ཚེ་འདི་ཕྱི་ཐམས་ཅད་དུ་ཐུགས་རྗེའི་ལྕགས་ཀྱུ་ལྕི་བའམ་རྣོན་པོས་བདག་ཏུ་དབང་བ་
སྟེ། འཛིན་པར་གྱུར་ཅིག་ཅེས་གསོལ་བ་འདེབས་པའོ། །འདི་ནི་མི་མཉམ་པའི་གཟུགས་ཅན་ལ་ཤིས་
བརྗོད་ཀྱི་རྒྱན་སྦྱར་བའོ། །
༢ དགེ་བ་བསྔོ་བ།
དེ་ལྟར་བསྟོད་པའི་དགེ་ཚོགས་གཟུགས་སུ་ནི་ཞེས་པའི་ཤོ་ལོ་ཀ་གཅིག་བྱུང༌། དོན་ནི་ གོང་གི་
དེ་ལྟར་མི་ལ་བཞད་པའི་རྡོ་རྗེ་ཁྱོད་ཀྱི་ཡོན་ཏན་ལ་བསྟོད་པའི་རྣམ་དཀར་དགེ་ཚོགས་གཟུགས་སུ་གྱུར་
པ་ལྟ་བུ་དགེ་བ་རྒྱ་ཆེན་པོ་གང་གིས་ནམ་མཁའི་ལམ་དང་མཐའ་ཡང་འགོག་པར་བྱེད་ཅིང་། དེ་འདྲའི་
དགེ་བའི་ལས་དེས་ཞང་ཞུང་པ་བདག་གི་སྐྱེ་ཞིང་སྐྱེ་བ་ཐམས་ཅད་དུ་རྒྱལ་བའི་ལུང་རྟོགས་ཀྱི་དམ་ཆོས་
ཀུན་རྒྱལ་བ་སངས་རྒྱས་ཀྱི་དགོངས་པ་ཇི་བཞིན་འཛིན་པའི་རྒྱུར་འགྱུར་བར་ཤོག་ཅེས་དམ་ཆོས་འཛིན་
པར་བསྔོ་བའོ། །འདི་ནི་ཕུལ་བྱུང་དང་རྒྱ་ཆེ་བ་དང་དགོངས་པ་ཅན་གྱི་རྒྱན་རྣམས་སྦྱར་བ་ཡིན་ནོ། །
༣ སྦྱར་བྱང་སྨོས་པ།
ཅེས་བྱ་བ་འདི་ནི། དྲུང་རིན་ཆེན་མཆོག་སྦྱིན་པའི་ གསུང་གིས་བསྐུལ་བའི་ངོར། སྡེ་སྣོད་
འཛིན་པ་ཞང་ཞུང་ཆོས་དབང་གྲགས་པའི་དཔལ་གྱིས་ནགས་ཤོད་ཐོས་གླིང་ཉིད་སྦྱར་བའོ་ཞེས་པའི་
དོན་གོ་སླའོ། ། །
• 9
.



རྒྱུ པ། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཟུར་མཆན།
(1) འོག་མིན་གྱི་ཞིང་ཁམས་དེ་ནི་གཟུགས་ཁམས་གནས་རིས་བཅུ་བདུན་གྱི་ཡ་གྱལ་ཡིན་ཏེ། བསམ་གཏན་
དང་པོའི་གནས་རིགས་གསུམ། གཉིས་པའི་གནས་རིས་གསུམ། གསུམ་པའི་གནས་རིས་གསུམ། བཞི་པའི་
གནས་རིས་བརྒྱད་དེ་བཅུ་བདུན་གྱི་བྱེ་བྲག་གོ ་དང་པོའི་གསུམ་ནི། ཚངས་རིས་དང་ཚངས་པ་འདུན་ན་
འདོན། ཚངས་པ་ཆེན་པོའོ། །གཉིས་པའི་གསུམ་ནི། འོད་ཆུང་དང༌། ཚད་མེད་འོད། འོད་གསལ་ལོ། །
གསུམ་པ་གསུམ་ནི། དགེ་ཆུང་དང་ཚད་མེད་དགེ དགེ་རྒྱས་སོ། །བཞི་པའི་བརྒྱད་ནི། སྤྲིན་མེད་དང་
བསོད་ནམས་སྐྱེས། འབྲས་བུ་ཆེ་བ། མི་ཆེ་བ། མི་གདུང་བ། གྱ་ནོམ་སྣང་བ་ ཤིན་ཏུ་མཐོ་བ། འོག་མིན་
ཏེ་བརྒྱད་ལས། དང་པོ་གསུམ་སོ་སྐྱེའི་གནས་དང་ཕྱི་མ་ལྔ་འཕགས་པ་ཁོ་ནའི་གནས་ཏེ། གནས་གཙང་ལྔ་
ཞེས་གྲགས་པའི་ཕྱི་མའོ། །དེ་ལྟར་གྲགས་པའི་དོན་ཡང་ཞིབ་ཏུ་ཤེས་འདོད་པ་དག་གིས་སྒྲ་སྦྱོར་བམ་
གཉིས་དང་ཀ་བ་དཔལ་བརྩེགས་ཀྱིས་མཛད་པའི་ཆོས་ཀྱི་རྣམ་གྲངས་ཀྱི་བརྗེད་བྱང་དུ་གཟིགས། ལང་
གཤེགས་ལས། འདོད་པ་ཁམས་དང་གཟུགས་མེད་དུ། །སངས་རྒྱས་རྣམ་པར་སངས་མི་རྒྱ། །གཟུགས་ཀྱི་
ཁམས་ཀྱི་འོག་མིན་དུ། །འདོད་ཆགས་བྲལ་ཁྱོད་འཚང་རྒྱའོ། །ཞེས་གསུངས་པ་ཇི་བཞིན་ནོ། །
© གྲངས་མེད་གསུམ་གྱི་ཚོགས་བསགས་ཚུལ་ལ། ཐེག་དམན་དང་ཐེག་ཆེན་གྱི་ལུགས་གཉིས་ལས། དང་པོ་ནི།
གྲངས་མེད་གསུམ་ལ་ཤཱཀྱ་ཐུབ་པ་ནས་སངས་རྒྱས་འོད་སྲུང་བར་དུ་དེ་བཞིན་གཤེགས་པ་འབུམ་ཕྲག་གཉིས་
དང་ཁྲི་ཕྲག་གསུམ་ལ་བསྙེན་བཀུར་མཛད་དེ་ཚོགས་བསགས་པ་ཡིན་ཞིང་། དེ་ཡང་མངོན་པ་མཛོད་ལྟར་ན།
ཤཱཀྱ་ཐུབ་པ་ནས་རིན་ཆེན་གཙུག་ཏོར་ཅན་འཇིག་རྟེན་དུ་བྱོན་པའི་བར་ལ་གྲངས་མེད་གཉིས་པ། དེ་ནས་
རྣམ་གཟིགས་འཇིག་རྟེན་དུ་བྱོན་པའི་བར་ལ་གྲངས་མེད་གསུམ་པ་སྟེ། བསྐལ་ཆེན་གྲངས་མེད་གསུམ་དུ་
ཚོགས་བསགས་པར་གསུངས་ཤིང་། མཛོད་ལས། རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་
གྱི་ཐ་མར་བྱུང་། །དང་པོ་ཤཱཀྱ་ཐུབ་པ་ཡིན། །ཞེས་འབྱུང་བའོ། །དེ་མིན་འདུལ་བ་ལུང་སོགས་ལས་གསུང་ཚུལ་
མི་འདྲ་བ་ཡོད་པས་གཞུང་གཞན་ལས་ཤེས་པར་བྱའོ། །གཉིས་པ་ནི། ཡོངས་སུ་གྲགས་པའི་དབང་དུ་བྱས་ན།
སྔོན་རྒྱལ་པོའི་བུ་གཞོན་ནུ་བརྩོན་འགྲུས་སྤྱོད་ཅེས་བྱ་བར་གྱུར་པའི་ཚེ། སངས་རྒྱས་ཕུང་པོ་ཆེན་པོ་འཇིག་
རྟེན་དུ་བྱོན་པ་བསྙེན་བཀུར་བ་ནས་བཟུང་སྟེ། བསྐལ་བ་གྲངས་མེད་གཅིག་ཏུ་ཚོགས་བསགས་པས་ས་དང་
: 96:



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པའི་སྒྲ་དབྱངས་ཀྱི་འགྲེལ་བ།
པོ་ཐོབ་པར་གྱུར། དེ་ནས་ཚོང་དཔོན་ཤེས་རབ་བཟང་དུ་གྱུར་བའི་ཚེ་སངས་རྒྱས་དཀོན་མཆོག་ཡན་ལག་
འཇིག་རྟེན་དུ་བྱོན་པ་ལ་བསྙེན་བཀུར་བ་ནས་བཟུང་གྲོངས་མེད་གཉིས་པའི་ས་བདུན་པ་ཐོབ་པར་གྱུར།
དེ་ནས་བྲམ་ཟེ་ཁྱེའུ་འདི་མ་འོངས་པའི་དུས་སུ་ཤཱཀྱ་ཐུབ་པ་ཞེས་བྱ་བར་འགྱུར་རོ་ཞེས་ལུང་བསྟན། དེ་ནས་
བཟུང་སྟེ་གྲངས་མེད་གསུམ་པའི་ཚོགས་བསགས་ཏེ་ས་བརྒྱད་པ་མི་གཡོ་བ་ནས་ས་བཅུ་པ་སངས་རྒྱས་ཀྱི་ས་
ཡི་བར་བགྲོད་པར་གསུངས།
3) སྙན་ངག་མེ་ལོང་མ་ལེའུ་གཉིས་པའི་སྐབས་ཀྱི་བསམ་པ་རྒྱ་ཆེ་བའི་རྒྱན་དུ། རཱབཎ་ཡི་མགོ་གཅོད་པའི། །
བྱ་བའི་ཁུར་ཡང་བཟོད་པ་ཡི། །ར་གྷའི་བུ་དེའི་བླ་མ་ཡི། །བཀའ་ལས་འདའ་བར་ནུས་མ་གྱུར། །ཞེས་རཱམཎ་
ཡབ་ཀྱི་བཀས་ནགས་སུ་སྤྲུགས་པར་བཤད། ཏུང་ཧོང་གཏེར་ཡིག་ཏུ་བྱུང་བའི་རཱམཎའི་རྟོགས་བརྗོད་དུ།
རེ་ཤིག་ན་ལྷ་དང་། ལྷ་མ་ཡིན་གཡུལ་སྤྲད་དེ། རྒྱལ་བོ་ཤིང་རྟ་བཅུ་བ་ཡང་། ལྷའི་དམག་སྟོངསུ་གཤེགས་
པ་ལས། རྨསྟེ་སླར་བྱོན་ནས། སྙུང་ཚབས་ཆེ་སྟེ། རྒྱལ་བོ་དགོངས་པ། །བདག་ཎཾ། ན་རྒས་པའི་སྟེང་དུ་ནད་
ཚབས་ཆེ་སྟེ། འཚོ་བ་ཡང་མི་འདྲའ་ན། །བཙུན་མོ་གནང་ཆེན་སྔ་ཕྱི་སྲི་ཞུ་དང་ཕན་བཏགས། །པའི་སྣ་གྲངས་
ཀྱང་མང་སྟེ། །བུ་ཙམ་རྒྱལ་སྲིད་དུ་གཞུག་པའི་རིགས་ན༑ །རྒན་ཡང་རམན་རྒན་བའི་སྟེང་དུ། གླིང་བཞིའི་
རྒྱལ་བོ་ཤིན་ཏུ་ཡང་དཀའ་ལ། མཐུ་རྩལ་དང་རྫུ་འཕྲུལ་ཆེ་བའི་སྟེང་དུ། རྒྱལ་བོའི་སྤུ་ལ་ཡང་ར་མ་ན་འབབ་ན།
རཱམཎ་རྒྱལ་བོར་བསྐོས་ན་ནོ། བཙུན་མོ་གནང་ཆེན་ཡང་ཡི་འཆད། ལག་ཤ་ན་བ་བསྐོས་ན་ནི། རྒྱལ་བོའི་
སྤུ་ལ་ཡང་རྩེ་འབབ་ཀྱི་སྟེང་དུ། མྱོས་ཀྱང་དཔྱས་པར་འོང་ན། ཇི་ལྟར་བྱ་སྙམ་ནས། སེམས་སྤྱི་བདེ། བཙུན་
མོའི་ངོར་བལྟས་ནས། སྙིང་འབྱེད་དེ། གྲོངས་ལ་ཐུག་ནས། ར་མ་ནས་ཚོར་ཏེ། རྒྱལ་སྲིད་ལོང་སྤྱོད་དང་།
འདུ་འཛི་ལ་མ་ཆགས་པར་སྤངས་ནས། དྲང་སྲོང་གི་སྤྱད་པ་སྤྱོད་ཆིང་། བདེན་པའི་གནས་སུ་མཆིའོ་གསོལ་
ནས། དྲང་སྲོང་གི་གནས་སུ་སོང་བ་དང་། ཡབ་དགྱེས་ནས། ལག་ཤ་ན་རྒྱལ་སྲིད་དུ་བསྐོསྟེ། ཡབ་ཀྱང་ཚེ་
འདས་སོ། །ཞེས་འབྱུང་བས་གོང་དང་མི་འདྲའོ། །
སིཏཱ་ནི་མདའ་ཤ་གྲི་བའི་སྲས་མོ་ཡིན་ཡང་། མདའ་ཤ་གྲོ་བའི་སྲིང་མོ་པུང་པ་ལ་ཡིས་དེ་རང་གི་མིང་པོའི་
བཙུན་མོར་འོས་པར་བཤད་དེ། མཐར་བློན་པོ་མ་རི་ཙེ་དང་བགྲོས་དགྱིས་ཏེ། རི་དྭགས་ཤིག་ཏུ་བརྫུས་པའི་
ཐབས་ལ་བརྟེན་ནས་འཕྲོག་པའི་བྱུང་རིམ་ཞིག་ཀྱང་ཏུང་ཧོང་གཏེར་ཡིག་ལས་བྱུང་བའི་རཱམཎའི་གཏམ་རྒྱུད་
དུ་འབྱུང༌།
• 97:



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
($) འགོས་ལོའི་དེབ་སྔོན་དུ་གསུངས། སྤྱི་ལོ༡༩༨༤ལོར་སི་ཁྲོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་
དེབ་སྔོན་གྱི་ཤོག་ངོས༥༡༡ནས༥༡༢བར་ཏེ། དེའི་ཚེ་ཞེས་པ་ནས་ཤིན་ཏུ་ཁས་ཉེན་པར་བྱུང་ཞེས་པའི་བར་རོ།།
(5) རྟ་སོ་ཕུག་ཅེས་རྡོ་གཡམ་རྟའི་སོ་འདྲ་བ་ཞེ་གཅིག་གི་ཕུག་པ་ཞེས་རྡོ་རིང་པཎྜིཏའི་རྣམ་ཐར་དུ་བཤད།
(7) སྙན་ངག་འདི་ནི། བོད་མཁས་པས་ཁྱད་པར་བརྗོད་པའི་རྒྱན་གྱི་ནང་གསེས་ལྔ་པ་རྒྱུ་མ་ཚང་བའི་ཁྱད་པར་
བརྗོད་པའི་དཔེར་བརྗོད་དུ་བཀོད།
8 ཞབས་དཀར་པའི་རྣམ་ཐར་རེ་སྐོང་ཡིད་བཞིན་ནོར་བུ་བསམ་འཕེལ་དབང་གི་རྒྱལ་པོའི་སྨད་ཆར་བཞུགས་
སྤྱི་ལོ༡༩༨༦ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་ངོས༤༤༩ནས༤༥༠བར་ཏེ། སྔོན་
པཎ་ཆེན་ཐམས་ཅད་མཁྱེན་པའི་སྐུ་ཕྲེང་ཞིག་ཅེས་པ་ནས་ཕོ་རྒོད་པོ་བྱུང་འདུག་གསུངས་སྐད་ཅེས་པའི་བར་རོ། །
(9) བཻཌཱུརྱ་བོད་སྐད་དུ་ཤིན་ཏུ་དྭངས་པ་ཞེས་པ་ལ། རིགས་གསུམ་དང་ཁ་དོག་དཀར་སེར་སྔོ་ལྗང་སོགས་ཡོད་
པར་བཤད།
འ0 ནཱ་རོ་བ་ཞེས་པ་རྩ་བཤད་པ་ཞེས་པའི་སྐད་དོད་དུ་ལི་ཤིའི་གུར་ཁང་དུ་གསུངས
སྤྱི) ནཱ་རོ་ཆོས་དྲུག་ནི་རྒྱ་གར་པཎ་ཆེན་ནཱ་རོ་བ་ནས་བརྒྱུད་པའི་གདམས་ངག་སྟེ། མ་རྒྱུད་ཀྱི་རྡོར་དང་བདེ་མཆོག་
ནས་བཤད་པའི་གཏུམ་མོ། ཕ་རྒྱུད་གསང་བ་འདུས་པ་ནས་བཤད་པའི་སྒྱུ་ལུས། དེ་ནས་བཤད་པའི་འོད་གསལ་
ཏེ་རྩ་བ་གསུམ་དང་། མ་རྒྱུད་གདན་བཞི་ནས་བཤད་པའི་འཕོ་བ། དེ་ནས་བཤད་པའི་གྲོང་འཇུག བར་དོའི་
གདམས་ངག་སྟེ། ཡན་ལག་གསུམ་བཅས་སོ། །རྗེ་ཙོང་ཁ་པའི་གསུང་འབུམ་གྱི་པོད་ཏ་པའི་ནང་དུ་ནཱ་རོ་ཆོས་
དྲུག་གི་ཁྲིད་རིམ་ཡིད་ཆེས་གསུམ་ལྡན་ཞེས་བྱ་བ་བཞུགས།
dཀྱི ག་བུར་གྱི་སྐད་དོད་ཀརུཔཱར་ཞེས་པ། ཀྲྀཔུ་ནུས་པའི་བྱིངས་ལ་ཨཱརུ་རྐྱེན་སྦྱར་བ་ཡིན་པས། དེང་སང་ཕལ་
ཆེར་གྱིས་ཀདྷུར་ཞེས་ཏ་ཡིག་ཏུ་བཀླགས་པ་ནི་ཤིན་ཏུ་འཁྲུལ་ཞིང་། ག་བུར་འདི་ཙནྡན་དཀར་པོའི་ཐང་ཆུ་
ཡིན་ཞེས་བོད་ཀྱི་མཁས་པ་ཕལ་ཆེ་བས་བཞེད། འོན་ཀྱང་། སྙན་ངག་མེ་ལོང་མའི་ཡུལ་འགལ་བའི་དཔེར་
བརྗོད་དུ། ག་བུར་རྐང་འཐུང་ལ་རེག་པའི། །མ་ལ་ཡ་རླུང་དྲི་བཟང་ཅན། །ཀལིངྒ་ཡི་ནགས་སྐྱེས་པའི། །
གླང་པོ་དག་ནི་རི་དྭགས་མང༌། །ཞེས་པ་སོགས་དྲངས་ཏེ། ཚིག་རྐང་སྔ་མ་ནི་མ་ལ་ཡའི་རླུང་གིས་ག་བུར་
གྱི་ཤིང་ལ་རེག་པ་ཡུལ་འགལ་བར་བཞག་ཅིང་། འདི་ཉིད་ཀྱི་རྒྱ་འགྲེལ་དུའང་རི་མ་ལ་ཡ་ན་ག་བུར་ཤིང་
མེད་པས་སོ། །ཞེས་འབྱུང་། ༼ བོད་ལྗོངས་མི་རིགས་དཔེ་སྐྲུན་ཁང་གིས་བསྐྲུན་པའི་འབྲུག་ཁམས་སྤྲུལ་གྱི་
： 9f :



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པི་འི་སྒྲ་དབྱངས་ཀྱི་འགྲེལ་བ།
སྙན་འགྲེལ་དབྱངས་ཅན་ངག་གི་རོལ་མཚོའི་ཤོག་ངོས༦༨༠རུ་གསལ། ༽འོན་ཀྱང་། དེ་ན་ཙནྡན་ཡོད་པ་ནི་
ཡོངས་གྲགས་ཡིན་པ་དང་། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་བླ་མཆོད་དུའང་། ག་བུར་ཙནྡན་གུར་
གུམ་དྲིས་བསྒོས་པའི། །ཞེས་ག་བུར་དང་ཙནྡན་གྱི་དྲི་སོ་སོར་གསུངས། །
1ི རྗེ་བཙུན་འདིའི་རྣམ་ཐར་སློབ་མ་ཆོས་པར་གྲགས་པ་མཛོད་ནག མཁའ་སྤྱོད་པས་བསྒྲིགས་པ། འབྲི་གུང་
རྒྱལ་དབང་ཀུན་དགས་བསྒྲིགས་པ། ལྷོ་རོང་ཆོས་འབྱུང་། གཙང་སྨྱོན་གྱིས་བསྒྲིགས་པ་དང༌། གཞན་ཡང་
ཆོས་འབྱུང་དུ་མར་འཁོད་པ་དག་གི་འཁྲུངས་ལོ་མི་མཐུན་ལ། མགུར་གསུངས་པའང་ཚིག་རིས་མི་འདྲ་བ་
མང་དུ་སྣང་བས། གསང་སྟོན་ཞི་བྱེད་རི་བས་རྣམ་ཐར་མི་འདྲ་བ་བརྒྱ་དང་བདུན་ཅུ་ཙམ་མཇལ་གསུངས་
པ་ལྟར། འདི་འཐད་དང་མི་འཐད་ཀྱི་ཁ་ཚོན་གཅོད་དཀའ་ཞིང་། འགོས་ལོ་དང་སུམ་པ་ཡེ་ཤེས་དཔལ་འབྱོར་
གྱིས་བཅོས་མ་མང་དུ་མཐོང་གསུངས་པ་ཐུགས་མད་པར་འཁུམས། རྗེ་བཙུན་མི་ལ་རས་པས་ཡོངས་གྲགས་
སུ་དགུང་ལོ་སོ་བརྒྱད་སྟེང་། མར་བ་ལོ་ཙཱ་བ་བསྟེན་པར་གྲགས་པས། དེ་ལྟར་ན འཁྲུངས་ལོ་རབ་བྱུང་དང་
པོའི་ལྕགས་འབྲུག་སྟེ། སྤྱི་ལོ༡༠༤༠ལོར་གཞིར་བཟུང་སྟེ་བརྩིས་ན། རང་ལོ་སོ་བརྒྱད་པ་ནི། རབ་བྱུང་དང་པོའི་
མེ་སྦྲུལ་ཏེ། སྤྱི་ལོ༡༠༧༧ལོར་ཡིན་པས། རྗེ་བཙུན་ཞི་བར་གཤེགས་པ་རབ་བྱུང་གཉིས་པའི་ཆུ་སྟག་སྟེ། སྤྱི་ལོ
༡༡༢༢ལོ་ནས་བརྩིས་པའི་བགྲང་བྱ༣༦༧པ། རབ་བྱུང་བརྒྱད་པའི་ས་སྤྲེལ་ཏེ། སྤྱི་ལོ༡༤༨༨ལོར་གཙང་སྨྱོན་གྱིས་
བརྩམས་པའི་རྣམ་ཐར་དང་། མར་བ་ལོ་ཙཱ་བ་རབ་བྱུང་གཉིས་པའི་མེ་གླང་སྤྱི་ལོ༡༠༩༧ལོར་གཤེགས་པ་ནས་
བརྩིས་པའི་བགྲང་བྱ༩༣པ། རབ་བྱུང་གསུམ་པའི་ས་བྱ་སྟེ། སྤྱི་ལོ༡༡༨༩ལོར་འཁྲུངས་པའི་རྒོད་ཚང་པ་སྣ་ཚོགས་
རང་གྲོལ་ལམ་རྒོད་ཚང་པ་མགོན་པོ་རྡོ་རྗེ། མཚན་གཉིས་སུ་སྣང་ཡང་། གང་ཟག་གཅིག་ཡིན་པར་སེམས་ཏེ།
དུང་དཀར་བློ་བཟང་འཕྲིན་ལས་ཀྱིས་ཚིག་མཛོད་ཀྱི་ཤོག་ངོས༡༤༩༨པར་ རྒྱས་ཤོས་ནི་རྒོད་ཚང་པ་སྣ་ཚོགས་
རང་གྲོལ་གྱིས་མཛད་པའི་མར་བའི་རྣམ་ཐར་མཐོང་བ་དོན་ལྡན་ཞེས་མར་བའི་རྣམ་ཐར་དེ་ཉིད་རྒོད་ཚང་
པ་སྣ་ཚོགས་རང་གྲོལ་གྱིས་མཛད་པར་གསུངས་པ་དང་། དེབ་སྔོན་དུ། ཆོས་ཀྱི་རྗེ་རྒོད་ཚང་པ་མགོན་པོ་རྡོ་
རྗེ་ནི། གླིང་རས་གཤེགས་པའི་ཕྱི་ལོ་ཡིན་ཞེས་ཤོག་ངོས༧༩༧༧པར་གསུངས་པ་ལ། དུང་དཀར་བློ་བཟང་འཕྲིན་
ལས་ཀྱི་ལོ་ཚིགས་དྭངས་ཤེལ་མེ་ལོང་དུ། གྲུབ་ཆེན་གླིང་རས་པ་གཤེགས་པའི་ཕྱི་ལོ་ས་བྱ་སྟེ། སྤྱི་ལོ༡༡༨ལོར་
རྒོད་ཚང་པ་སྣ་ཚོགས་རང་གྲོལ་འཁྲུངས་པར་གསུངས་པ་ལ་བརྟག་ན། རྒོད་ཚང་པ་སྣ་ཚོགས་རང་གྲོལ་ལམ་
མགོན་པོ་རྡོ་རྗེ་ནི་གང་ཟག་གཅིག་ཡིན་པར་སེམས་སོ། །འོན་ཀྱང་། རབ་བྱུང་བརྒྱད་པའི་ས་བྱ་སྟེ། སྤྱི་ལོ་༡༤༨༩ལོར།
， 99 ་



པ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གོ་བོ་རབ་འབྱམས་པ་བསོད་ནམས་སེང་གེ་གཤེགས་པའི་ལོར་འཁྲུངས་པའི་རྒོད་ཚང་པ་མགོན་པོ་རྡོ་རྗེ་ཞུ་
བ་ཞིག་ཀྱང་ལོ་ཚིགས་དྭངས་ཤེལ་མེ་ལོང་དུ་གསུངས་པས་ཕན་ཚུན་ནོར་མི་རུང་ངོ༌། །མཚན་གཞན་ཁྲག་
འཐུང་རྒྱལ་པོ་ཞུ་བས་བརྩམས་པའི་མར་བའི་རྣམ་ཐར་མཐོང་བ་དོན་ཡོད་དང་། རྗེ་བཙུན་རབ་བྱུང་གཉིས་
པའི་ཆུ་སྟག་སྟེ། སྤྱི་ལོ༡༡༢༢ལོར་གཤེགས་པ་ནས་བརྩིས་པའི་བགྲང་བྱ༣༢༣པ། རབ་བྱུང་བདུན་པའི་མེ་སྟག་
སྤྱི་ལོ༡༤༤༦ལོར། རྟ་ཚག་དཔོན་ཚང་ཚེ་དབང་རྒྱལ་གྱིས་བརྩམས་པའི་ལྷོ་རོང་ཆོས་འབྱུང་སོགས་ཀྱི་ལོ་ཚིགས་
འགལ་འདུའི་ཕུང་པོ་ཉིད་དུ་གྲུབ། ཡིན་ཡང་། ཤེས་པར་བྱ་བ་ལ། ཇོ་བོ་བོད་དུ་བྱོན་དུས་མི་ལ་དགུང་ལོ་
གསུམ་ལ་ཕེབས་ཙམ་ཡིན་ལ། མར་བ་ལོ་ཙཱ་བ་དགུང་ལོ་སུམ་ཅུ་སོ་གཅིག་ལས་ཕེབས་མེད་པའི་ཕྱིར། ནཱ་
རོ་གཤེགས་ཟིན་ནས་ཕེབས་པ་ཡིན་ནོ་ཟེར་ན། མར་བ་ལོ་ཙཱ་བ་དགུང་ལོ་སོ་གཅིག་གོང་དུ་རྒྱ་གར་དུ་ལན་
གཉིས་ཕེབས་གྲུབ་པར་ཐལ། ཁྱེད་འདོད་པའི་ཕྱིར། འདོད་ན། མར་བ་ལོ་ཙཱ་བས། ཚེ་སུམ་གཉིས་རྒྱ་གར་
ཡུལ་དུ་བསྐྱལ། །ལོ་བཞི་བཅུའི་བར་དུ་ཐོས་བསམ་བྱས། །ཞེས་གསུངས་པ་དང་ཇི་ལྟར་བསྡུམ། ལྷོ་རོང་ཆོས་
འབྱུང་དུ། དེ་སྐབས་མར་བ་ལོ་ཞེ་དྲུག་ཏུ་ཕེབས་ཤིང་རྒྱ་གར་དུ་ཕེབས་ཐེངས་ཐ་མར་འདོད་ན། མར་བ་ལོ་
ཙཱ་བ་ཕེབས་ཐེངས་ཐ་མའི་རྒྱུ་རྐྱེན་ཡང་། མི་ལར་ཐུག་པས། དེ་གོང་མི་ལས་ལོ་གསུམ་པར་མར་བར་ཐུག་
ཟིན་པར་འདོད་དགོས་པར་འགྱུར་རོ། །ཡོངས་གྲགས་སུ། མི་ལ་དགུང་ལོ་སོ་བརྒྱད་པ་ལ་མར་བ་མཇལ་བ་
ཡིན་ལ། ལྷོ་རོང་ཆོས་འབྱུང་ལྟར་ན། དེ་སྐབས་མར་བ་དགུང་ལོ་བརྒྱད་ཅུར་ཕེབས་ཡོད་པས་གྱ་ལྔ་ལ་རྒྱ་གར་
དུ་བྱོན་པར་འདོད་དགོས་པས་དགོད་བྲོའོ། །དེས་ན། ལྷོ་རོང་ཆོས་འབྱུང་གི་མར་ལོའི་འཁྲུངས་ལོ་དེའང་
འཐད་པར་དཀའོ། །ནཱ་རོ་བ་གཤེགས་མེད་དེ། མར་བ་ལོ་ཙཱ་བས་མངོན་སུམ་དུ་མཇལ་ལ། ཕྱི་མར་གཤེགས་
ཟིན་པས་ཡེ་ཤེས་ཀྱི་སྐུ་དང་མཇལ་བར་འདོད་དོ། །འདིར་ལོ་ཚིགས་འགངས་ཆེ་བ་དག་གཞུང་མང་ཞིབ་ཏུ་
བསྡུར་ཏེ་ཅུང་ཟད་བཀོད་པའོ། །
དབྱི ཚ་ཚ་ནི། སྐྱོགས་སྟོན་རིན་ཆེན་བཀྲ་ཤིས་ཀྱིས། སཱཙྪ་དམ་པའི་གཟུགས་བརྙན་ཏེ་ཟུར་ཆག་པས་ཚ་ཚ་ཞེས་
གསུངས།
15 སྡེ་དགེ་བསྟན་འགྱུར་གྱི་རྒྱུད་ཀྱི་མི་པའི་དུམ་པའི་ཁྲོད་དུ། དཱ་ན་ཤཱི་ལས་མཛད་པའི་འཆི་བདག་ཡི་དྭགས་
རྒྱལ་པོའི་སྒྲུབ་ཐབས་ཞེས་པ་ལས་ཀྱང་དོན་གོ་ནུས།
(3) ལོ་འདིར། དགེ་བཤེས་གླང་རི་ཐང་བས་འཕན་པོ་གླང་ཐང་དགོན་པ་ཕྱག་བཏབ་
， 100 •



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་སི་ཏུའི་སྒྲ་དབྱངས་ཀྱི་འགྲེལ་བ། རྒྱུ
) རྗེ་བཙུན་དགུང་ལོ་དོན་གསུམ་བཞེས་པའི་ལོ་ནི། རབ་བྱུང་གཉིས་པའི་ཆུ་འབྲུག་སྟེ། སྤྱི་ལོ༡༡༡༢ལོར་ཁེལ།
༄༅ མཚོན་དཔེ་བཅུ་གཉིས་ནི། སྒྱུ་མ། ཆུ་ཟླ། མིག་ཡོར། སྨིག་རྒྱུ། རྨི་ལམ། བྲག་ཅ། མིག་འཕྲུལ། དྲི་ཟའི་གྲོང་།
འཇའ་ཚོན། གློག ཆུ་འབུར། མེ་ལོང་གི་གཟུགས་དང་བཅས་པའོ། །
19 སྒྱུ་ལུས་ཀྱི་རྣམ་གཞག་དཔྱིས་ཕྱིན་པ་རྗེ་བླ་མ་ཙོང་ཁ་པ་མ་བྱོན་བར་དུ་གྲུབ་མཐའ་གཞན་དག་ལའང་ལེགས་
པར་ཕྱེད་པ་མ་བྱུང་བས། སྟག་ལོའི་འགྱོད་ཚང་དུ། རིམ་གཉིས་མཐའ་དག་ཁྱད་པར་སྒྱུ་ལུས་ལ། །སྔོན་མེད་
ལེགས་བཤད་གཏེར་ཆེན་ཁྱོད་ལ་འདུད། །ཅེས་བསྔགས་ཤིང་། དུས་འཁོར་སྤྱི་དོན་དུའང་། རྗེའི་གསུང་གི་
སྒྱུ་ལུས་ཀྱི་སྐོར་ལ་བསྔགས་བརྗོད་ཡང་ཡང་མཛད་པ་ནི་གཟུར་གནས་མཁས་པའི་རྟགས་ཡིན་ནོ། །དེ་བཞིན་
དུ། ཀུན་གཟིགས་ལྔ་པས་ཀྱང་། སྒྱུ་ལུས་སིནྡྷཱ་ཝ་རའི་འདབ་མའི་ཁ། །མཁས་རློམ་ཉི་ཟླའི་འོད་ཀྱིས་ཕྱེད་མིན་
པ །ལེགས་གསུང་རྐེད་མེད་ཁ་ཡི་གཟེགས་མའི་ཆང༌། །འཐོར་ཚེ་འདབ་བརྒྱ་པ་དེ་རང་དབང་ཅི། །ཞེས་
གསུངས་པའང་རང་བཞིན་བརྗོད་པ་ཁོ་ནའོ་གསུངས། །
© འོད་གསལ་ལས་ལངས་པ་དང་དུས་མཉམ་པར་ཞེས་པ་ནས་ཤིན་ཏུ་འགྲིགས་ཞེས་པའི་བར་ནི། གུང་ཐང་
བསྟན་པའི་སྒྲོན་མེས་མཛད་པའི་བསྟོད་པ་དོན་དང་ལྡན་པའི་རྒྱ་ཆེར་འགྲེལ་བ་བསྟན་པའི་དེ་ཉིད་སྣང་བ་
ཞེས་བྱ་བའི་གཞུང་ལས་དྲངས། སྤྱི་ལོ༢༠༠༣ལོའི་ཟླ་བཞི་པར་པེ་ཅིན་མི་རིགས་དཔེ་སྐྲུན་ཁང་གིས་པར་གཞི་
དང་པོ་བསྒྲིགས་ཏེ་འགྲེམས་སྤེལ་བྱས་པའི་གུང་ཐང་བསྟན་པའི་སྒྲོན་མེའི་གསུང་འབུམ་ཀ་པའི་ཤོག་ངོས༡༨༡རུ་
གསལ།
@ དུང་དཀར་བློ་བཟང་འཕྲིན་ལས་མཆོག་གི་ཚིག་མཛོད་དུ། དྲུག་སྐྱེས་ཀླུའི་གནས་དྲུག་ཅེས་ཁ། མགྲིན། སོ། རྐན།
ཁོག་པ་སོགས་ལས་དྲངས། ས་པཎ་གྱིས། དྲུག་ལས་སྐྱེས་སོགས་ཀླུའི་སྦྱོར་བ། །རྒྱལ་བས་གསུངས་པ་དུ་མ་མཐོང་། །
ཞེས་དང་། སྐད་དང་གདངས་ཀྱི་ཁྱད་པར་གྱིས། །བོད་ཀྱི་སྐད་ལ་འཇུག་པ་དཀའ། །དེས་ན་དྲུག་ལས་སྐྱེས་
སོགས་ཀྱི། །གླུ་ཡི་སྦྱོར་བ་འདིར་མ་བཤད། །ཅེས་གསུངས་ཤིང་། དེའི་འགྲེལ་བ་ས་སྐུ་ཨ་མྱེས་སྔགས་འཆང་
ངག་དབང་ཀུན་དགའ་བསོད་ནམས་གྲགས་པ་རྒྱལ་མཚན་གྱིས་མཛད་པ་དེ་ལས་འགྱུར་ཁུགས། འདེགས་
འཇོག་སྦོམ་དང་ཕྲ་སྟེ། དྲུག་ལས་སྐྱེས་སོགས་ཞེས་གསུངས་པ་ལ་བརྟག་ན། དྲུག་སྐྱེས་ཀྱི་བཞེད་ཚུལ་མི་འདྲ་
བ་གཉིས་བྱུང༌། གླུ་དབྱངས་ཀྱི་ངེས་པ་བདུན་གྱི་ཡ་གྱལ་དུ་གྱུར་པའི་དྲུག་སྐྱེས་ནི། རྨ་བྱའི་སྐུད་ལ་གོ་སྟེ།
མངོན་བརྗོད་མཁས་པའི་རྣ་རྒྱན་ལས། དྲུག་སྐྱེས་ནི་རྨ་བྱའི་སྐད་དང་འདྲ་ཞིང་། དཔའ་བོའི་ཉམས་དང་དྲག་
• 101.



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པོའི་ཉམས་མཚོན་པའི་དབྱངས་ཤིག་ཡིན་གསུངས།
2? ས་འཛིན་ནམ་དྲི་འཛིན་ཏེ། མངོན་བརྗོད་མཁས་པའི་རྣ་རྒྱན་ལས། སྙིང་རྗེ་དང་སྐྱོ་བའི་རྣམ་འགྱུར་འདོན་
སྐབས་དྲི་འཛིན་ཏེ། ར་ཡི་སྐད་གདངས་ལྟར་གླུ་བླངས་པར་གསུངས།
2® སོགས་སྒྲས་བར་མ་དང་ལྔ་པ། བློ་གསལ། འཁོར་ཉན། ཁྱུ་མཆོག་རྣམས་རིམ་བཞིན་བསྟན་པ་ཡིན་ཏེ། བར་
མ་ནི་བྱ་ཁྲུང་ཁྲུང་གི་སྐད་དང་འདྲ་བའི་གདངས་ཤིག་ཡིན་པར་གསུངས། ལྔ་པ་ནི། དཔྱིད་ཀ་མེ་ཏོག་རྒྱས་
པའི་དུས་སུ་ཁུ་བྱུག་སྐད་སྒྲ་སྒྲོགས་པ་དང་འདྲ་བའི་གདངས་ཏེ། དགའ་སྤྲོའི་ཉམས་མཚོན་པར་བྱེད་པའི་
གདངས་ཤིག་དང་། བློ་གསལ་ནི། རྟ་ཡི་སྐད་དང་འདྲ་བར་གསལ་ཞིང་བརྗིད་ཉམས་ལྡན་པ་སྟེ། རྔམས་
པའི་ཉམས་དང་འཇིགས་རུང་གི་ཉམས་མཚོན་པའི་གདངས་ཤིག་དང༌། འཁོར་ཉན་ནི། གླང་བོ་ཆེའི་སྐད་
དང་འདྲ་བའི་གདངས་སྐྱོ་ཉམས་ལྡན་པ་ཞིག་དང༌། ཁྱུ་མཆོག་ནི་བ་ལང་གི་སྐད་ཅེས་གསུངས་སོ། །
2 བྱ་རྒོད་ཕུང་པོའི་རི་ནི། སྟོན་པ་བཅོམ་ལྡན་འདས་ཀྱིས་ཐེག་པ་ཆེན་པོའི་ཆོས་གསུངས་པའི་གནས་ཏེ། བྱང་
སེམས་མང་པོ་ཞིག་རང་ལུས་བྱ་རྒོད་དུ་སྤྲུལ་ནས་ཆོས་ཉན་པའི་གནས་སུ་གྲགས། རི་འདི་ཤིན་ཏུ་མཐོ་བས།
ཐང་སན་ཙང་གི་ལམ་ཡིག་ཏུ། རི་འདི་ས་གནས་གཞན་དག་ལས་མཐོ་བ་ཞེས་གསུངས་པའི་ཕྱིར། དགེ་ཆོས་
མཆོག་གིས་ཀྱང་། ས་པཎ་གྱིས་བྱ་རྒོད་ཕུང་པོ་འཕགས་པའི་ཡུལ་གྱི་རི་ཆེན་གསུངས་པ་ཡང་ཤིན་ཏུ་བདེན་
གསུངས། ཏུང་ཧོང་གཏེར་ཡིག་ཏུ་བཞུགས་པའི་ལི་ཡུལ་ལུང་བསྟན་དུ། བྱ་རྒོད་སྤུངས་པ་ཞེས་གསུངས།
25 ཀན་སུའུ་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཐུའུ་བཀྭན་ཆོས་ཀྱི་ཉི་མས་མཛད་པའི་གྲུབ་མཐའ་
ཤེལ་གྱི་མེ་ལོང་གི་ཤོག་ངོས༡༦༠རུ་གསལ།
《$ ཟ་མ་ཏོག་ནི། མཁས་པ་ལ་ལས། སམུརྒཏ་ཟུར་ཆག་པར་བཞེད། སྣོད་ཀྱི་མིང་སྟེ། སྐབས་འདིར་དཔེར་བཀོད་
པའོ། །པཎ་ཆེན་བློ་བཟང་ཆོས་རྒྱན་གྱི་བླ་མཆོད་དུའང་། ཟུང་འཇུག་དབང་གི་རྒྱལ་པོ་ཟ་མ་ཏོག །བདག་
ཅག་མོས་པ་ཇི་བཞིན་སྲིད་མཐའི་བར། །མྱ་ངན་མི་འདའ་རྟག་པར་བཞུགས་སུ་གསོལ། །ཞེས་གསུངས་པ་
དེ་བཞིན་ནོ། །
(?) རང་དོན་ལ་གུས་ཞེས་པ་ནི། རང་དོན་ལ་ཞེན་པ་སྟེ། རང་དོན་དམིགས་སུ་བཟུང་བ་ལ་བྱ་ཞིང་། དགེ་བཤེས་
གྲགས་པ་རྒྱ་མཚོས། ཞྭ་དམར་པཎྜིཏའི་རྣམ་ཐར་དུ། རང་དོན་ལ་གུས་ཞགས་པས་ཡིད་དྲངས་ཏེ། །ཕུལ་བྱུང་
གཏམ་གྱི་སྦྱོར་བ་འདིར་ཞུགས་སོ། །ཞེས་དང་། མཁས་གྲུབ་རྗེས། རྗེའི་རྣམ་ཐར་དད་པའི་འཇུག་ངོགས་སུ། །
• 102.



རྗེ་བཙུན་བཞད་པའི་རྡོ་རྗེ་ལ་བསྟོད་པའི་ཀ་ལ་པའི་སྒྲ་དབྱངས་ཀྱི་འགྲེལ་བ། རྒྱུ
རང་དོན་ལ་གུས་རེ་བས་ཞགས་པ་ཡིས། །བདག་གི་སྙིང་ནི་ཡང་དག་དྲངས་གྱུར་ཅིག །ཞེས་གསུངས་པ་དང་
མཐུན་ནོ། །
28 ནགས་ཤོད་ཐོས་གླིང་ནི། སྡེ་སྲིད་སངས་རྒྱས་རྒྱ་མཚོས་མཛད་པའི་དགའ་ལྡན་ཆོས་འབྱུང་བཻཌཱུརྱ་སེར་པོ་ལས་
གསུངས་པའི་ནགས་ཤོད་སྤུས་མདས་རྣམ་རྒྱལ་དཔལ་འབར་ཞེས་པའི་དགོན་སྡེ་དེ་ཡིན་ནམ་སྙམ་སྟེ། ཞང་
ཞུང་པས་ཁམས་ཆབ་མདོའི་ཡུལ་དུ་བཏབ་པའི་རྫ་ཆུ་བརྒྱུད་ཁྲི་རྡོ་དགོན་དང༌། ནགས་ཤོད་སྤུས་མདས་རྣམ་
རྒྱལ་དཔལ་འབར། གླང་ལིང་དགོན། ཝིག་ཆོས་རྫོང་བཅས་ཀྱི་ཡ་གྱལ་ཡིན་པའི་ཕྱིར། དེ་ཡང་། ཞང་ཞུང་
ཆོས་དབང་གྲགས་པའི་རྣམ་ཐར་མདོར་བསྡུས་དང་གསུང་རྩོམ། སྙན་ངག་གི་ཁྱད་ཆོས་རྣམས་བློ་མཐུན་སངས་
རྒྱས་མཁར་གྱིས་བྲིས་པའི་ཞང་ཞུང་ཆོས་དབང་གྲགས་པ་དང་ཁོང་གི་སྙན་ངག་རྩོམ་རིག་སྐོར་ཅུང་ཟད་གླེང་
བ་ཞེས་པའི་དཔྱད་རྩོམ་༼ སྤྱི་ལོ༢༠༠༣ལོའི་བོད་ལྗོངས་ཞིབ་འཇུག་གི་དེབ་བཞི་པར་བཀོད༽དུ་མདོར་བསྡུས་
གསལ་བས་དེར་གཟིགས་པར་ཞུ། དེར་ཡང་མི་གསལ་བ་རྣམས་འབྲས་སྤུངས་དཔེ་རྙིང་ཁྲོད་དུ་བཞུགས་
པའི་ཞང་ཞུང་ཆོས་དབང་གྲགས་པའི་གསུང་འབུམ་ཐོར་བུ་རྣམས་ཕྱོགས་གཅིག་ཏུ་བསྡོམས་པ་ལེགས་བཤད་
ཀྱི་རྒྱ་མཚོར་གསལ་བས་དེར་གཟིགས་པར་ཞུ། འདིར་ཡང་ནགས་ཤོད་ཆོས་གླིང་དང་འབྲེལ་ཏེ། ཞང་ཞུང་
བའི་རྣམ་ཐར་ཅུང་ཟད་བརྗོད་ན། ཞང་ཞུང་ཆོས་དབང་གྲགས་པ་ནི། དུས་རབས་དགུ་པའི་དཀྱིལ་དུ་བཙན་
པོའི་གདུང་རྒྱུད་གསུམ་དུ་གྱེས་པ་ལས། ལྡེ་གཙུག་མགོན་གྱིས་བཟུང་བའི་མངའ་རིས་སུ་གྲགས་པ་ཞང་ཞུང་ངམ་
གུ་གེ་གཡའ་ཡིས་བསྐོར་བའི་གནས་སུ། མཉམ་མེད་ཙོང་ཁ་པ་འཁྲུངས་པའི་ལོ་ནས་བརྩིས་པའི་བགྲང་བྱ་ཞེ་
བརྒྱད་པ། རབ་བྱུང་བདུན་པའི་ཤིང་སྤྲེལ་ལོ་སྟེ་སྤྱི་ལོ༡༤༠༤འཁྲུངས། སྐུ་ནར་སོན་ཏེ་བསྟན་པའི་སྒོར་ཞུགས་
ཤིང་། འབྲི་ཀློག་འཛིན་གསུམ་ལ་བྱང་ཆུབ་ཀྱང་། དེ་ཙམ་གྱིས་རེ་འདོད་མ་ཚིམས་པར་དབུས་གཙང་ཆོས་
ཀྱི་གདན་སར་བསྙེགས་ཏེ། རྗེ་བླ་མ་གཙོས་མཁས་གྲུབ་མང་པོའི་ཞབས་ལ་གཏུགས། ཞང་ཞུང་པ་དགུང་ལོ་
བཅུ་དྲུག་ཕེབས་པའི་ལོ་སྟེ། རབ་བྱུང་བདུན་པའི་ས་ཕག་ལོར་༼ སྤྱི་ལོ༡༤༡༩ལོ ༽རྗེ་ཙོང་ཁ་པ་ཆེན་མོ་ཞི་བར་
གཤེགས། ཕྱིས་སུ་མཁས་གྲུབ་དགེ་ལེགས་དཔལ་བཟང་སྤྱི་བོས་བཀུར་ཏེ། མདོ་རྒྱུད་མན་ངག་རིག་གནས་
བཞི་ཆར་ལ་མི་འཇིགས་པའི་སྤོབས་པ་རྒྱ་ཆེར་བརྙེས། རབ་བྱུང་བདུན་པའི་ས་རྟ་སྟེ། སྤྱི་ལོ༡༤༣༨ལོར་རང་
ལོ་སོ་ལྔ་བཞེས་པ། རཱམཎའི་གཏམ་རྒྱུད་ཚིགས་བཅད་མ་བརྩམས་པའི་ལོ་འདིར་མཁས་གྲུབ་དགེ་ལེགས་
དཔལ་བཟང་མཆོག་ཀྱང་དགོངས་པ་ཆོས་དབྱིངས་སུ་བསྡུས། དེ་ནས། རང་ཡུལ་དུ་ལོག་པའི་འདུན་མ་བློས་
· 103:



རྒྱུ
། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བཏང་སྟེ། ཤར་ཕྱོགས་ཆབ་མདོའི་ཡུལ་དུ་གདུལ་བྱའི་བསོད་ནམས་ཀྱི་བགོ་སྐལ་དམ་པར་གཤེགས་ཏེ། བསྟན་
པའི་གཞི་མ་དགེ་འདུན་གྱི་སྡེ་བཞི་ལྷག་ཕྱག་འདེབས་མཛད་དེ། དགུང་ལོ་རེ་དྲུག་པ་རབ་བྱུང་བརྒྱད་པའི་
ས་གླང་ལོར་༼སྤྱི་ལོ༡༤༦༩ལོ ༽སྐུ་གཤེགས། རྗེ་བཙུན་བཞད་པའི་རྡོ་རྗེ་ལ་བསྟོད་པའི་སྙན་ངག་ཕུལ་དུ་བྱུང་
བ་འདི་ནི། ཁམས་ཆབ་མདོའི་ནགས་ཤོད་ཐོས་གླིང་དུ་བཞུགས་པའི་དུས་སུ་བརྩམས་པའོ། །ཡོངས་སུ་གྲགས་
པའི་རྗེ་ཙོང་ཁ་པའི་སློབ་མའི་གྲས་སུ། རྣམ་དཔྱོད་ཕུལ་དུ་བྱུང་བའི་སློབ་མ་གཉིས་ཡ་གྱལ་དུ་བགྲངས་པའང་།
རྗེ་ཙོང་ཁ་པ་བཞུགས་པའི་དུས་ནས་བྱུང་ཟེར་ན། ཞང་ཞུང་པ་དགུང་ལོ་བཅུ་དྲུག་གི་ཡར་སྔོན་ཡིན་པས།
རྗེའི་དངོས་སློབ་སྐར་ཚོགས་ལྟ་བུའི་ཁྲོད་ན། ཉི་ཟླ་ལྟ་བུར་གྱུར་པ་གདོན་མི་ཟ་ཡང་། དེ་དུས་མིན་སྙམ་སྟེ།
མཁས་གྲུབ་ཀྱིས་མཛད་པའི་རྣམ་ཐར་དད་པའི་འཇུག་ངོགས་སུ་ དེ་འདྲའི་སྒྲོས་མེད་ལ། མཉམ་མེད་ཙོང་
ཁ་པ་གཤེགས་པའི་ལོ་ནས་བརྩིས་པའི་བགྲང་བྱ་ང་བརྒྱད་པ། རབ་བྱུང་དགུ་པའི་ས་ཁྱི་ལོར་༼ སྤྱི་ལོ༡༤༧༨ལོ ༽
བརྩམས་གྲུབ་གནང་བའི་འགོས་ལོའི་དེབ་སྔོན་དུའང༌། དེ་འདྲ་མི་འབྱུང་བས་རྗེ་ཙོང་ཁ་པ་གཤེགས་ནས་
ཀྱང་དུས་ཡུན་ཐུང་ངུའི་ནང་བྱུང་བ་ཞིག་ཀྱང་མིན་པའི་ཕྱིར། དེའི་ཕྱིས་སུ་ལས་ཆེན་ཀུན་དགའ་རྒྱལ་མཚན་
གྱིས་རྗེ་ཙོང་ཁ་བ་འཁྲུངས་ནས་ལོ༡༣༨པ་སྟེ། སྤྱི་ལོ༡༤༩༤ལོར་བརྩམས་པའི་བཀའ་གདམས་ཆོས་འབྱུང་གསལ་
བའི་སྒྲོན་མེར་ཡང་། སྔོན་དང་བསྡུར་ན་ཅུང་རྒྱས་པར་སོང་ཡོད་ནའང་། བུ་སློབ་མཐའ་དག་ཕྱོགས་གཅིག་ཏུ་
རིགས་བསྡུའི་སྡོམ་བཀོད་མེད་པས་སོ། །འོ་ན། རྗེའི་སློབ་མའི་གྲས་ན། རྣམ་དཔྱོད་ཕུལ་ཏུ་བྱུང་བའི་སློབ་མ་
གཉིས། འཕྲིན་ལས་ནམ་མཁའ་དང་མཉམ་པའི་སྲས་ཆེན་བཞི། དབུས་གཙང་བསྟན་པའི་སྣང་བྱེད་སྒྲོན་མེ་
བཅུ་སོགས་ཕྱོགས་གཅིག་ཏུ་བསྒྲིགས་པ་པོ་ཐོག་མ་ནི། དགའ་ལྡན་ཁྲི་ཐོག་བཅོ་ལྔ་པ་པཎ་ཆེན་བསོད་ནམས་
གྲགས་པ་ཡིན་ཏེ། མཉམ་མེད་རྗེ་ཙོང་ཁ་པ་དགོངས་པ་ཆོས་དབྱིངས་སུ་ཐིམ་པའི་ལོ་ནས་བརྩིས་པའི་བགྲང་
བྱ༡༡༡པ། རབ་བྱུང་དགུ་པའི་ས་གླང་ལོར་༼ སྤྱི་ལོ༡༥༢༩ལོ ༽བརྩམས་པའི་བཀའ་གདམས་གསར་རྙིང་གི་ཆོས་
འབྱུང་ཡིད་ཀྱི་མཛེས་རྒྱན་ཞེས་པའི་ཆོས་འབྱུང་འདི་ཡིན་པས། རྗེ་བླ་མའི་སློབ་མའི་གྲོས་ལ་རྣམ་དཔྱོད་ཕུལ་
དུ་བྱུང་བའི་སློབ་མ་གཉིས་ཏེ། མུས་སྲད་པ་བློ་གྲོས་རིན་ཆེན་སེངྒེ་དང་ཞང་ཞུང་ཆོས་དབང་གྲགས་པ་ཞེས་
བགྲངས་པའོང་པཎ་ཆེན་བསོད་གྲགས་ཀྱིས་ཐོག་མར་གསུངས་པ་ཡིན་སྙམ་མོ། །
• 104 •



ས་བཅད་ལྔ་བ།
107
ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བ་
རྟོགས་བརྗོད་གསེར་གྱི་མེ་ཏོག་གི་འགྲེལ་བ་དད་པའི་འཇུག་ངོགས།



ས་བཅད་ལྔ་བ། ངོ་མཚར་བའི་གཏམ་རེབ་གོང་རིག་པ་འབྱུང་བའི་
གྲོང་ཁྱེར་གྱི་རྒྱན་ཞེས་བྱ་བ་རྟོགས་བརྗོད་གསེར་གྱི་མེ་ཏོག་གི་
འགྲེལ་བ་དད་པའི་འཇུག་ངོགས།
དང་པོ། སྔོན་འགྲོ།
གཅིག རྩོམ་པའི་རྒྱུ་རྐྱེན།
སྤྱི་ལོ༡༩༠༤ལོར་དབྱིན་ཇིའི་དམག་ལྷ་སར་འབྱོར་བས་རྒྱལ་དབང་ཐུབ་བསྟན་རྒྱ་མཚོ་མཆོག་
ཕྱི་སོག་ཏུ་ཕེབས། མན་ཆིང་གོང་མས་རྒྱལ་དབང་ཐུབ་བསྟན་རྒྱ་མཚོའི་མཚན་གནས་མེད་པར་
བཟོས་ཤིང༌། ཏཱ་ལའི་བླ་མ་གསར་བ་ངོས་འཛིན་དང་བསྐོ་བཞག་བྱེད་དགོས་པའི་བཀའ་ཕབ། ཨུ་
རུ་སུ་ལ་སྐྱབས་བཅོལ་ཡང་སྐབས་དེར་ཨུ་རུ་སུ་དང་ཉི་ཧོང་གཉིས་དམག་འཁྲུག་བརྒྱབ་སྟེ། ནུས་
པ་མེད་པ་གཟིགས་ཕྱིར། སྤྱི་ལོ༡༩༠༦ལོར་ཕྱི་སོག་ནས་སྐུ་འབུམ་དུ་ཕེབས་ཏེ། ལོ་གཉིས་བཞུགས་
དགོས་པ་བྱུང༌། ཕྱིས་སུ་བོད་དུ་ཕེབས་ཀྱང་ཟི་ཁྲོན་ནས་དམག་མི་སྟོང་ཕྲག་གཉིས་བོད་དུ་བཏང་བ་
སོགས་ཀྱིས་མན་ཆིང་སྲིད་གཞུང་ལ་རེ་བཅོལ་གནང་བ་རྦད་དེ་སྟོང་ཟད་དུ་ཕྱིན་སྟབས། རྒྱ་གར་དུ་
ཕེབས་པའི་སྟ་གོན་མཛད། དེ་ལྟར་སྤྱི་ལོ༡༩༡༠ལོར་རྒྱལ་དབང་མཆོག་རྒྱ་བལ་ཁུལ་ནང་བའི་གནས་
རྟེན་ཁག་ལ་གནས་གཟིགས་སུ་ཆིབས་བསྒྱུར་གནང་བའི་རྗེས་སུ། ཏཱ་ལའི་བླ་མའི་མཚན་གནས་
མེད་པར་ཁྱབ་བསྒྲགས་ཐེངས་གཉིས་པ་བྱས། ལྕགས་ཕག་སྟེ་སྤྱི་ལོ༡༩༡༡ལོའི་ཟླ་དང་པོའི་ནང་ཀུན་
གཟིགས་པཎ་ཆེན་ཆོས་ཀྱི་ཉི་མ་མཆོག་ལྷ་སར་ཕེབས་ཏེ། ནོར་གླིང་སྐལ་བཟང་ཕོ་བྲང་གི་རྒྱལ་བའི་
གཟིམ་ཆུང་དུ་བཞུགས་པ་དང་གཅིག ཨམ་བན་ཡ་མོན་དུ་རྒྱའི་ཟློས་གར་དང་ཐུགས་སྤྲོ་སོགས་ལ་
ཡང་ཡང་ཆིབས་བསྒྱུར་གནང་བ་དང་གཉིས། སྤྱི་ལོ༡༩༡༤ལོར་བཀྲས་ལྷུན་བླ་བྲང་གིས་གསེར་ཟངས་
ལས་གྲུབ་པའི་རྒྱལ་བ་བྱམས་པའི་སྐུ་བརྙན་ཐོག་བརྩེགས་བདུན་པའམ་ཁྲུ་གྱ་ལྔའི་བདག་ཉིད་ཅན་
• f07 ་



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བཞེངས་པས་ལོ་འདིར་ཞིང་འབྲོག་དམག་ཕོགས་སྤྲད་མ་ནུས་པ་གསུམ་ལ་བརྟེན་ནས་རིམ་གྱིས་བླ་
གཞུང་བར་གྱི་འགལ་བ་ཇེ་ཆེར་ཕྱིན། སྤྱི་ལོ༡༩༢༣ལོའི་ཟླབཅུ་གཅིག་པའི་ཚེས་ཉེར་ལྔའི་ཉིན་མཚོ་
སྔོན། ལན་ཀྲུའུ། ཤིས་ཨན། ཐེ་ཡོན། པེ་ཅིན། དེ་ནས་ནང་སོག ནན་ཅིན། ཧང་ཀྲོའུ། ལན་ཀྲུའུ་
ནས་གནམ་གྲུར་བཞུགས་ཏེ་སྤྱི་ལོ༡༩༣༥ལོའི་ཟླ་ལྔ་པའི་ཚེས་བཅུ་གཅིག་ཉིན་ཟི་ལིང་དུ་འབྱོར། ཉིན་
གསུམ་གྱི་རྗེས་ནས་སྐུ་འབུམ་དུ་གནས་སྤོས། སྤྱི་ལོ༡༩༣༦ལོའི་ཟླ་བཞི་པའི་ཚེས་བཅུ་བཞི་ཉིན་པཎ་
ཆེན་མཆོག་ལྡེ་ཚ་དགོན་དང་ཁྲི་ཀ་བརྒྱུད་རེབ་གོང་དུ་ཕེབས། སྤྱི་ལོ༡༩༣༦ལོའི་ཟླ་བཞི་པའི་ཚེས་
ཉེར་གཉིས་ཉིན་རེབ་གོང་ནས་པཎ་ཆེན་མཆོག་ཆིབས་སྐྱེལ་བྱས་ཏེ་བླ་བྲང་དུ་ཕེབས། རྒྱ་ཞབས་དྲུང་
གི་ཀུན་མཁྱེན་ལྔ་བའི་རྣམ་ཐར་དུ། སྤྱི་ལོ༡༩༣༦ལོའི་ཟླ་ལྔ་པའི་ཚེས་ཉེར་ལྔའི་ཉིན་བླ་བྲང་དུ་འབྱོར་
ཞེས་དང་། རྒྱའི་ལོ་རྒྱུས་ལ་ལར་སྤྱི་ལོ༡༩༣༦ལོའི་ཟླ་ལྔ་པའི་ཚེས་བཅུ་གསུམ་ཉིན་བླ་བྲང་དུ་འབྱོར་
བར་བཤད། སྤྱི་ལོ༡༩༣༦ལོའི་ཟླ་བཞི་ཚེས་ཉེར་གཉིས་ཉིན་རེབ་གོང་ནས་ལམ་དུ་ཆས་པ་བདེན་པར་
སྙམ། རྗེ་དམུ་དགེ་བསམ་གཏན་གྱིས་མཛད་པའི་རྗེ་འཇིགས་མེད་འཕྲིན་ལས་རྒྱ་མཚོའི་རྣམ་ཐར་
དུའང་། སྤྱི་ལོ༡༩༣༦ལོའི་ཟླ་བཞི་པའི་ཚེས་ཉེར་ལྔའི་ཉིན་བླ་བྲང་དུ་འབྱོར་བར་བཤད་པ་མཐུན་ནོ་
སྙམ། རེབ་གོང་དུ་ཉིན་དགུ་ལྷག་བཞུགས།
རེབ་གོང་གསེར་མོ་ལྗོངས་སུ་ཕེབས་ཏེ་བསྟན་འགྲོའི་དོན་རྒྱ་ཆེར་མཛད་པ་རྣམས་བསྟན་
པ་མཛེས་པར་བྱེད་པའི་རྒྱན་དང་། བསྟན་འཛིན་འབྱོན་པ་དག་གི་ལམ་ཡིག་ཏུ་གསལ་བར་བྱ་
བ་དང༌། རང་གི་བླ་མའི་ཡོན་ཏན་སོགས་བརྗོད་པ་མཆོད་པའི་རྣམ་གྲངས་སུ་འགྲོ་བས་ཚོགས་
བསགས་པ་བཅས་ཁྱོད་ཆོས་གསུམ་ལྡན་དུ་མངའ་བས་རྩོམ་པར་མཛད་པའོ། ། །
པཎ་ཆེན་མཆོག་བླ་བྲང་དུ་ཕེབས་རྗེས། ཡོངས་འཛིན་བློ་བཟང་དཔལ་ལྡན་སྒེའུ་སྟེང་དུ་
ཕེབས་ཏེ་བཞུགས་པའི་སྐབས་སུ། རྒྱལ་མཚན་མཐོན་པོའི་དྲུང་དྲག་མང་བོས་སྙན་བསྐུལ་ཕུལ་བ་
བཞིན་རྟོགས་བརྗོད་འདི་བརྩམས་པའི་རྐྱེན་དུ་གྱུར་བའོ། །
གཉིས། མཛད་པ་པོའི་རྣམ་ཐར་མདོར་བསྡུས།
མཁས་གྲུབ་ཡོངས་ཀྱི་གནམ་ཐིག་ཏུ་གྱུར་བའི་མར་ནང་འཇིགས་མེད་དམ་ཆོས་རྒྱ་མཚོས། གང་
• 108 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
དེར་བཟང་བོར་མ་གྱུར་བླུན་དད་དམ། །ཕྱོགས་ཞེན་ཙམ་གྱིས་རྒྱལ་བར་བརྗོད་པ་དང་། །མཁས་
གྲུབ་ཆེན་པོའི་རྣམ་ཐར་མངོན་སུམ་དུ། །གྲུབ་ལ་བདུད་ཅེས་སྨྲས་ཀྱང་སུ་ཡིད་རྟོན། །དེ་ཕྱིར་སྒྲོ་
སྐུར་མཐའ་གཉིས་གང་གི་ཡང་། །གོ་སྐབས་མ་ཕྱེ་ཆུ་བུར་མིག་ལམ་དུ། །ཇི་ལྟར་སྣང་བའི་རྣམ་
པར་ཐར་བ་དག །དྲང་བོར་རྒྱས་བསྡུས་འཚམས་པར་བརྗོད་འོས་པས། །ཐུན་མོང་མངོན་དུ་མཇལ་
ལྟའི་མཛད་པའི་གཏམ། །ཆ་ཤས་རེ་ཡང་བསྟན་ལ་མཛེས་བྱེད་དང་། །བསྟན་འཛིན་འབྱོན་པ་དག་
གི་ལམ་ཡིག་ཏུ། །གསལ་ཕྱིར་བླ་མའི་རྣམ་ཐར་བརྗོད་ལ་སྤྲོ། །རང་ཉིད་སྐྱེ་བའི་ཕྲེང་བར་མགོན་
འདི་ཡིས། །སྐད་ཅིག་ལ་ཡང་མི་འབྲལ་དགྱེས་བཞིན་དུ། །རྗེས་བཟུང་ཟབ་རྒྱས་སྦྲང་རྩི་སྨིན་པའི་
རོས། །སྐྱོང་ཕྱིར་བླ་མའི་རྣམ་ཐར་བརྗོད་ལ་སྤྲོ། །ཞེས་དང་། ཕྱིས་འབྱུང་སྐལ་བ་བཟང་བོའི་གདུལ་བྱ་
རྣམས། །དགྱེས་ཞལ་མིག་གི་བདུད་རྩིར་མ་སྨིན་ཀྱང་། །མཛད་པའི་ངང་ཚུལ་མཐོང་བས་དད་གུས་
ཁམས། །བརྟ་ཕྱིར་བླ་མའི་རྣམ་ཐར་བརྗོད་ལ་སྤྲོ། །ཞེས་རྣམ་ཐར་གྱི་གནད་དང་ཕན་ཡོན་སོགས་
བསྡུས་ཏེ་བསྟན་པ་རྣམས་འདིར་སྔོན་འགྲོའི་ཚུལ་དུ་དྲངས་ཏེ། རྣམ་ཐར་རྣམས་རིམ་ཅར་གྱིས་
བསྟན་པར་བྱའོ། །
༡ སྐུ་བལྟམས་པའི་མཛད་པ།
འཁྲུངས་པའི་ཡུལ་ནི་རོང་འབྲོག་ཚོ་ལྔའི་ནང་ཚན། སྒེའུ་སྟེང་ཞེས་བྱ་བ་ཡིན་ལ། དེར་སྒེའུ་
སྟེང་ཚེ་དབང་ལ་ཚོ་འདུ་མཁན་པོ་སྐུ་ཕྲེང་བཞི་བ་བློ་བཟང་བསྟན་འཛིན་རྒྱ་མཚོ་སོགས་བུ་མིང་
སྲིང་མང་ཙམ་བྱུང་བ་ལས། མཁན་སྤྲུལ་མཆོག་གི་གཅེན་ཚོ་འདུའི་སྐུ་དབོན་ཆོས་མཛད་དུ་གྲགས་
པ་རྗེ་འདིའི་ཡབ་དང་། ཡུམ་གྱི་མཚན་ལ་སྒྲོལ་མ་ཞུ་བ་གཉིས་ཀྱི་སྲས་སུ་རབ་བྱུང་བཅོ་ལྔ་བའི་
ལྕགས་སྦྲུལ་ཏེ། སྤྱི་ལོ༡༨༨༠ལོར་འཁྲུངས། ཚོ་འདུ་མཁན་སྤྲུལ་རིན་པོ་ཆེ་གསང་སྟབས་ཀྱིས་རི་བོ་རྩེ་
ལྔར་མཇལ་དུ་ཕེབས་པའི་རྗེས་བསྙེགས་སུ་སོང་ཤུལ་ཚོ་འདུ་དང་གླང་རྒྱུ་མ་མཐུན་པས། ཨ་རོལ་
ལུང་རིགས་རྒྱ་མཚོ་དཔལ་བཟང་བོས་སྐུ་དབོན་ཆོས་མཛད་ཁྱེད་མྱུར་དུ་མ་འོངས་ན་དགོན་གྲོང་
གཉིས་འཐོར་ངེས་པས་གང་མྱུར་གྱིས་ཡོང་དགོས་པའི་གསུང་ཤོག་ནན་ཆེར་བསྩལ་བར་བརྟེན། རང་
ཡུལ་དུ་ལོག་ནས་དགོན་གྲོང་གཉིས་ལ་ཕན་ཐོགས་གང་ཆེ་བགྱིས་པར། གླང་རྒྱས་གཏེ་བོར་བཟུང་
བས་ཁྱིམ་དུ་འབབ་དགོས་བྱུང་། རེབ་གོང་གི་དཔུང་ཆེན་ཕྱོགས་གཞན་དུ་བཏེག་སྐབས་བློ་རིག་
： 109 ：



༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གི་རྩོལ་དང་སྨྲ་མཁས་པའི་གཏམ། གྲོས་འདྲི་ཞུ་གཏུགས་ཀྱི་ཡུལ་གཙོ་བོར་འཛིན། ཡུམ་ནི་ཕྱིས་
འདས་སྐབས་པུར་ཡང་མ་རྙེད་པ་ལ་དཔགས་ནའང་སྤྲུལ་བའི་གང་ཟག་ཁྱད་པར་ཅན་ཞིག་ཏུ་ངེས་
སོ། །ཡོངས་འཛིན་རང་གི་ཞལ་ནས་ཀྱང་། ད་ལྟ་ཕ་མ་དེ་གཉིས་ཀྱི་རང་བཞིན་ཞིབ་ཏུ་བསམས་
ཚེ། ཡ་རབས་ཀྱི་ངང་ཚུལ་ལ་ཆོས་པ་དག་གིས་ཀྱང་དོ་ཟླ་མི་འོང་བ་ལྟ་བུས་ཡ་མཚན་ཞིང་མིག་
མཆི་འཁྲུག་པར་འདུག་ཅེས་གསུངས་པ་དངོས་སུ་ཐོས་ཞེས་མར་ནང་རྡོ་རྗེ་འཆང་གསུང་། ལྷུམས་
སུ་བཞུགས་སྐབས་ཡུམ་གྱིས་གྲི་ཆུང་དང་ཚོགས་ཁུག་གསར་བ་རེ་རྙེད་པས། ལུས་ཀྱི་བྱིས་པ་འདི་གྲྭ་
བ་ཤེས་རབ་བཟང་བ་ཞིག་ཡོང་རྒྱུ་ཡིན་ཚོད་རེད་ཅེས་གླེང་། རྗེ་ཉིད་ཀྱང་སྐུ་ན་གཞོན་སྐབས་གྲི་ཆེ་
ཆུང་མང་དུ་རྙེད་པ་དང་། རྒྱུན་པར་གསུང་རབ་ཀྱི་གོ་བ་དཔྱིས་ཕྱིན་འཁྲུངས་པའི་སྔ་ལྟས་སུ་ནགས་
མེར་འབར་བ་དང༌། རལ་གྲི་ཕྱག་ཏུ་ཐོགས་པ་སོགས་མཚན་ལམ་དུ་ནར་མར་འབྱུང་བ་ཞིག་ཡོད།
རབ་ཚེས་ཏེ་རབ་བྱུང་བཅོ་ལྔ་བའི་བགྲང་བྱ་བཅོ་ལྔ་བ་ཁྱུ་མཆོག་ཅེས་པ་ལྕགས་སྦྲུལ་ལོ་སྟེ། སྤྱི་
ལོ༡༨༨༡ལོའི་དགུན་སྟོད་ཅིག་ལ་སྐུ་འཁྲུངས། དེ་མ་ཐག་རྒྱུས་མེད་ཀྱི་གྲྭ་བ་གོས་གསར་བ་གྱོན་ནས་རྟ་
དམར་ཁྲིད་པ་ཞིག་གིས་རྒྱུས་ཡོད་ལྟར་སྒོ་ཕྱེ་ནས་ནང་དུ་རྟ་འདོགས་སྐབས། འགྲུལ་བ་ལ་འཛེམས་
པའི་ལུགས་ཀྱིས་བུ་ཆུང་བཙས་པའི་རྒྱུ་མཚན་དང་བཅས་གཞན་དུ་འགྲོར་བཅུག་པ་དབང་སྡུད་ཀྱི་
རྟེན་འབྲེལ་ལ་ཅུང་གནོད་འདྲ་ཞེས་གསུངས། ཆུང་དུས་ཀྱི་མཚན་ལ་པད་མ་བཀྲ་ཤིས་ཞེས་གསོལ།
༢ རབ་ཏུ་བྱུང་སྟེ། རིམ་བཞིན་སློབ་གཉེར་གནང་ཚུལ།
ར་རྒྱུའི་མགོ་སེར་སྤྲུལ་བའི་སྐུར་རོང་བོའི་གྲྭ་ཚང་དུ་བསྐྱལ་ན་ལེགས་ཉེས་ཇི་ལྟར་འགྱུར་བའི་
བརྟག་པ་ཞུས་པར། རོང་བོར་བཞག་ན་མིང་བཏགས་སོགས་ལན་ཆགས་ཀྱང་ཆེ། སྐུ་ཕྱོགས་ཤར་
ནས་ཚོ་འདུ་ཚང་ནང་ཆེན་དུ་མི་འཕེན་པའི་ངེས་པ་ཡང་མེད། འདི་བློ་རྒོད་པས་འཇིག་རྟེན་པར་
སོང་ན་བཅོས་སུ་མེད། དེ་བས་རང་དགོན་དུ་ཞོག་དང་། ལས་དང་བག་ཆགས་བཟང་བོ་ཅན་ཞིག་
ཡིན་ཚེ་ལད་མི་འགྲོ་སྙམ་ཞེས་གསུངས་བཞིན། དགུང་ལོ་བཅུ་བ་ལྕགས་སྟག་ལོ་སྟེ་སྤྱི་ལོ༡༨༩༠ལོར་
རང་དགོན་སྒེའུ་སྟེང་དགའ་ལྡན་ཆོས་འཕེལ་གླིང་དུ་ཆོས་སྒོར་ཞུགས། བྱང་རྩེའི་ལྷ་རམས་པ་
གླང་གྱའི་བློ་བཟང་ཆོས་གྲགས་ཀྱི་དྲུང་དུ་དགེ་བསྙེན་དང་བར་མ་རབ་བྱུང་སྔོན་དུ་འགྲོ་བའི་སྒོ་
ནས་ཚིགས་སྔ་མ་དགེ་ཚུལ་གྱི་སྡོམ་པ་ཡང་དག་པར་མནོས་ཏེ་མཚན་བློ་བཟང་དཔལ་ལྡན་ཞེས་
， ff0 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
གསོལ། ཀློག་གི་སློབ་དཔོན་ངང་ཚུལ་བཟང་བས་རིམ་བཞིན་སྐྱབས་འགྲོ། སྲིད་དབེན་གྱི་བླ་མའི་
རྣལ་འབྱོར་གཉིས། སྨོན་ལམ་ལྔ། ཀུན་རིག འཇིགས་བྱེད་རྣམ་གཉིས། སྨན་བླ་རིང་ཐུང་། མགོན་
ཆོས། ཆོས་སྤྱོད་སྣ་ཚོགས་སོགས་ཐུགས་སུ་ཆུད། དགུང་ལོ་བཅུ་དྲུག་པ་མེ་སྤྲེལ་ལོ་སྟེ་སྤྱི་ལོ༡༨༩༦ལོའི་
ཧོར་ཟླ་ལྔ་པའི་ཚེས་བཅོ་བརྒྱད་ལ་ཞྭ་དམར་པཎྜིཏ་སྒེའུ་སྟེང་དུ་ཕེབས་སྐབས་དགྱེས་ཞལ་དང་པོར་
མཇལ། ཚེས་ཉེར་གཅིག་ནས་ཉིན་བཅུ་བདུན་གྱི་རིང་ལ་ལམ་རིམ་ཆེན་མོའི་སྐྱེས་བུ་ཆུང་འབྲིང་
གི་ཆོས་སྐོར་སྩལ་བ་ཕལ་ཆེར་གསན། གཞོན་གྲྭའི་ལས་ཁུར་ཅི་རིགས་ཀྱིས་ཆ་ཚང་གསན་རྒྱུར་མ་
སོང་། སྟོན་སྤེན་དཀར་ཐང་དུ་གྲུབ་དབང་འཇིགས་མེད་བསམ་གཏན་ལས་འཇིགས་བྱེད་དཔའ་
བོ་གཅིག་པ་བདུད་ལས་རྣམ་རྒྱལ་གྱི་དབང་སྟ་གོན་དང་བཅས་པ། འཇམ་དཔལ་བཀའ་སྡོད་ཧ་
ལ་ནག་པོའི་རྗེས་གནང་བེའུ་བུམ་རྙིང་བའི་ལུང་དང་བཅས་པ་གསན་ཏེ་སྐུ་ཚེ་འདི་ཀའི་དབང་
དུ་བྱས་པའི་བླ་མེད་ཀྱི་དཀྱིལ་འཁོར་ལ་ཐོག་མར་བཅུག་པས། འགྲན་གྱི་དོ་མེད་ཀྱི་རྩ་བའི་བླ་མ་
གསུམ་གྱི་ནང་ཚན་དུ་འཛིན་ཏོ། །དགུན་འཇིགས་བྱེད་དཔའ་བོ་གཅིག་པའི་ལས་རུང་ཁ་སྐོང་
སྦྱིན་སྲེག་དང་བཅས་པ་མཛད། དགུང་ལོ་བཅུ་བདུན་པ་ས་བྱ་ཞེས་རྣམ་ཐར་དུ་འབྱུང་ཡང་། མེ་
བྱ་སྟེ་སྤྱི་ལོ༡༨༩༧ལོའི་དཔྱིད་ནས་བཟུང་ལོ་གསུམ་གྱི་རིང་། ཚོ་འདུའི་ཡོངས་འཛིན་རོང་བོའི་གྲྭ་
ཚང་གི་རིགས་སྨྲ་རྩེར་སོན་པ་བྱང་ཆུབ་ཀུན་སྤངས་བློ་བཟང་བསྟན་པའི་དྲུང་ནས་སུམ་རྟགས་རྩ་
འགྲེལ། ངག་སྒྲོན། ཟ་མ་ཏོག་སོགས་དག་ཡིག་ཆེ་ཆུང་། སྤྱོད་འཇུག་ཆེན་མོ་ཡོངས་རྫོགས། ལམ་
རིམ་ཆེན་མོའི་སྐྱེས་བུ་ཆུང་ངུ་རྣམས་ལ་མཛུབ་ཁྲིད་ཞུས། ལམ་རིམ་བློ་སྦྱོང་གི་སྐོར་ཕྱག་ཏུ་གང་
ཆུད། རྣམ་ཐར་མགུར་མ་ཆོས་འབྱུང་སྣ་ཚོགས། མཛངས་བླུན། ལས་བརྒྱ་བ། རྟོགས་བརྗོད་བརྒྱ་
བ་སོགས་ལ་རྒྱུན་གཟིགས་གནང་། རྗེ་ཉིད་ལས་ཐེག་ཆེན་གསོ་སྦྱོང་གི་སྡོམ་པ་ནོད་པ་མང་བོས་
ཞུས་ཏེ་དེའི་ཕན་ཡོན་རྒྱས་པ་དང་ལེན་ཚུལ་དང་སྲུང་ཚུལ་ཞིབ་གསལ་དུ་བཀོད་པའི་བསྟན་
བཅོས་ཤིག་ཀྱང་མཛད་སྣང་། ལོ་འདི་ནས་བཟུང་དགོས་པ་མེད་པར་རང་དགར་འཁྲུངས་གཞིས་
དང་གྲོང་ཆོག་ལ་མི་ཕེབས་པར་ཉིན་མཚན་ཀུན་ཏུ་དཔེ་གཟིགས་ལ་འབད་ཅིང་། ཆེན་པོའི་ངོ་
འཛིན་དང་རང་དོན་གྱི་རྩོལ་སྒྲུབ་གང་ཡང་མི་མཛད་པས་གཞན་གྱིས་བརྙས་མིང་སྣ་ཚོགས་
འདོགས་པའང་བྱུང་ངོ༌། །



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དགུང་ལོ་ཉི་ཤུ་བ་ལྕགས་བྱི་སྟེ་སྤྱི་ལོ༡༩༠༠ལོར་རོང་བོ་བདེ་ཆེན་ཆོས་འཁོར་གླིང་གི་དུས་
ཞབས་པ་ཆེན་པོ་མཚོ་བྱུང་དགྱེས་པའི་དཔལ་ལས་ལྔ་བསྡུས་ཚེས་ཞག་མ་དང༌། རྩིས་ཕྲན་གྱི་རིགས་
རྩ་མགྱོགས་གཉིས་ཀར་སྦྱངས་པ་མཐིལ་ཕྱིན་དང༌། སློབ་དཔོན་དེ་ཉིད་རང་དགོན་དུ་སྤྱན་དྲངས་
ནས་དབྱངས་ཅན་སྒྲ་མདོའི་རྩ་འགྲེལ་དང༌། སྡེབ་སྦྱོར་རིན་ཆེན་འབྱུང་གནས་རྩ་འགྲེལ་ལ་ཞིབ་ཏུ་
སྦྱངས་པས་ཀུན་བཤད་ཀྱི་མཚན་མི་ཕམ་མཚོ་བྱུང་བཞད་པའི་ལང་ཚོ་ཞེས་གསོལ། ཕྱིས་ཀཱ་ཙཱན་
དབྱངས་གསུམ་གྱི་སྐོར་ལ་གཟིགས་རྟོག་རྒྱ་ཆེར་མཛད། ལོ་དེའི་གྲོ་བཞིན་ཟླ་བའི་ཚེས་ཉེར་བདུན་ལ་
སྒེའུ་སྟེང་དགའ་ལྡན་ཆོས་འཕེལ་དུ། སེམས་དཔའ་ཆེན་པོ་བློ་བཟང་ཆོས་གྲགས་ལས་བསྙེན་རྫོགས་
ཀྱི་སྡོམ་པ་བཞེས། དགུན་རོང་བོར་ཕེབས་ནས་དུས་ཞབས་པ་ཆེན་པོ་ལས་ཞག་གསུམ་སོ་སོའི་གཟའ་
ལྔ་དང་དུས་སྦྱོར། ཞག་གསུམ། མགྱོགས་རྩིས་ཀྱི་རིགས་རྒྱས་བསྡུས་རྣམས་གོ་དོན་རི་མོའི་ལག་ལེན་
དང་བཅས་པ། དཔལ་གཡུལ་ལས་རྣམ་པར་རྒྱལ་བ་དབྱངས་འཆར་གྱི་ཕྱོགས་ལའང་མགོ་མིག་
བཏོད་པར་སྦྱངས།
དགུང་ལོ་ཉེར་གཅིག་པ་ལྕགས་གླང་ལོ་སྟེ་སྤྱི་ལོ༡༩༠༡ལོའི་དཔྱིད་བཻ་དཀར་ལས་བྱུང་བའི་ནག་
རྩིས་སྐོར་མགོ་རྣམས་དང་། བོད་དུ་དར་བའི་རྒྱ་རྩིས་ཀྱི་རིགས་རྣམས་ལ་ཐུགས་སྦྱོང་མཛད། འདི་
ནས་བཟུང་སྟེ་ལོ་རེ་བཞིན་རྒྱ་བོད་ཀྱི་ཧང་ལིའི་སྒོ་ཡིག་ཀྱང་ཆགས་མེད་སྦྱོར་བར་གནང༌། དབྱར་
རིག་གནས་གསན་བཞེད་ཀྱིས་སློབ་དཔོན་དེ་ཉིད་རང་དགོན་དུ་གདན་དྲངས་ཏེ། དབྱངས་ཅན་
དགྱེས་གླུ་དང་དཎྜིའི་དགོངས་རྒྱན་སྦྲགས་པའི་སྟེང་ནས་སྙན་ངག་མེ་ལོང་ལེའུ་གསུམ་དཔེ་བརྗོད་
སྒྲ་དབྱངས་རྒྱ་མཚོའི་འཇུག་ངོགས་རྣམས་ལ་གསན་སྦྱོང་རྩོམ་རྒྱུགས་མཛད། རྟོགས་བརྗོད་དུའང་། སྐུ་
ཡི་ཕྲེང་བར་མཛའ་བ་ཡོངས་འཐམས་པའི། །སྙན་ཚིག་སྡེབ་སྦྱོར་སྒེག་མོ་ཟུང་འཇུག་མ། །སྙིང་ལ་
རྩེ་དགའི་གྲོགས་སུ་ཉེར་བཀུག་པས། །དགེ་དབང་དཔའ་བོའི་མཆེད་པོར་ཅི་ཡང་སྙེམས། །ཞེས་
གསུངས་པ་རབ་བཏགས་དང་ཕུལ་བྱུང་ཙམ་མ་ཡིན་པར་རང་བཞིན་བརྗོད་པ་ཁོ་ནའོ། །དགུན་རོང་
བོར་སློབ་དཔོན་དེ་ཉིད་ལས་མངོན་བརྗོད་ཀྱི་རིགས་དང་ལས་བཞི་དང༌། མཆོད་རྟེན་དང་། དཀྱིལ་
འཁོར་སོ་སོའི་ཕྱི་ནང་གི་ཐིག་རིས་སོགས་ལ་གསར་སྦྱོང་དང༌། སུམ་རྟགས་དག་གསུམ་ལ་བསྐྱར་
སྦྱོང༌། རྩིས་དཀར་ནག་སྙན་ངག་རྣམས་ལ་ཞིབ་ཏིག་གང་དགོས་ཞུས། སྙན་ངག་སྦྱོང་སྐབས་ཤིག་
• 112



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
གོང་ས་སྐྱབས་མགོན་བློ་བཟང་སྐལ་ལྡན་བསྟན་པའི་རྒྱལ་མཚན་དཔལ་བཟང་བོ་ལས་རྗེའི་དབྱངས་
ཅན་མའི་བསྟོད་པ་བསྡུས་པའི་ལུང་གསན་ཏེ་བསྟོད་པ་ཁ་ཡར་ཞལ་འདོན་མཛད། དགུང་ལོ་ཉེར་
གཉིས་པ་ཆུ་སྟག་ལོ་སྟེ། སྤྱི་ལོ༡༩༠༢ལོར་འདུ་ཁང་དཀོར་གཉེར་གྱི་བསྐོ་བཞག་བབ་པར་ལས་རྣམས་
ཚགས་ཐོན་དང་ཕྱག་མཆོད་སོགས་ཚོགས་བསགས་རྒྱུ་ཆེན་པོ་ལ་འབད། ལྷ་རམས་པ་བློ་བཟང་
ཆོས་གྲགས་ཀྱི་སྤྱན་སྔར་པཎ་ཆེན་བློ་བཟང་ཡེ་ཤེས་ཀྱི་འགྲེལ་བའི་སྟེང་ནས་ལམ་གཙོའི་མཛུབ་ཁྲིད་
རྒྱས་པ་མནོས། ལོ་འདིར་ཡབ་མ་བདེ་བའི་གམ་དུ་བཅར་བར། ནང་ཆེན་གྱི་སྐྱིད་སྡུག་ལ་དགོས་པ་
ཅུང་ཟད་ཀྱང་མེད་ལུགས། གྲྭ་རྐྱང་ལ་ཟ་སྐྱིད་མེད་རུང་གཉིད་སྐྱིད་ཅེས་པར་གྲགས་ལུགས། ལས་
ཁུར་དག་ཕུད་ན་ཕན་པའི་ཆོས་ཤིག་སྒྲུབ་ན་ལེགས་ལུགས་སོགས་སྙན་སྐུལ་ནན་ཅན་ཞུས། བླ་མའི་
གསོལ་འདེབས་དང་དེས་ན་རྗེ་བཙུན་བླ་མ་ཐུགས་རྗེ་ཅན་ཞེས་སོགས་བགྲང་བཞིན་གཏོང་ལེན་གྱི་
དམིགས་པ་སྐྱོང་བའི་ངང་ནས་འདས་པ་ལ། ཡུལ་དུས་དང་བསྟུན་པའི་དགེ་རྩ་བསྒྲུབས། དགུང་
ལོ་ཉེར་གསུམ་པ་ཆུ་ཡོས་ལོ་སྟེ། སྤྱི་ལོ༡༩༠༣ལོའི་ཟླ་གཉིས་པའི་ཚེས་བཅུ་ལ། ཀིརྟི་བློ་བཟང་འཕྲིན་
ལས་བསྟན་པ་རྒྱ་མཚོ་རོང་བོར་ཕེབས་པར་ཉ་ནས་བཟུང་རྗེ་དེ་ཉིད་ལས་སྐྱབས་འགྲོ། སྲད་དབེན་
གྱི་བླ་མའི་རྣལ་འབྱོར་གཉིས། བྱིན་རླབས་སྤུངས་ཞུས། འཕོ་བ་དཔའ་བོ་གཡུལ་དུ་འཇུག་པའི་གོ་
ཁྲབ། འཇིགས་བྱེད་རིམ་གཉིས་གསང་ཆེན་བདེ་ལམ་རྣམས་ཀྱི་ཁྲིད་དང་། ལེགས་བཤད་སྙིང་བོའི་
རྩ་བཤད། ཐུགས་རྗེ་ཆེན་པོ་རྒྱལ་བ་རྒྱ་མཚོ། ཀུན་རིག སྤྱན་རས་གཟིགས་བཅུ་གཅིག་ཞལ་རྣམས་
ཀྱི་དབང་། གདུགས་དཀར་ལྷ་མང་གི་དབང་ལེགས་ལྡན་མཆེད་གསུམ་གྱི་གཏོར་དབང་དང་བཅས་
པ། རིགས་གསུམ་སྤྱི་སྒྲུབ། ས་ལུགས་འཇམ་དབྱངས་དམར་སེར། འཇམ་དབྱངས་དཀར་ནག སྒྲོལ་
ལྗང་གཙོ་འཁོར་གསུམ་པ། ཇོ་ལུགས་ཛམ་དཀར། ཁྱུང་ཁྲ། དྲག་པོ་སུམ་སྒྲིལ། རྟ་མགྲིན་ལྕགས་
རལ་ཅན། མགོན་པོ་བར་ཆད་ཀུན་སེལ། མགོན་དཀར། གུར་ལྷ་བརྒྱུད། ཆོས་རྒྱལ་ཕྱི་ནང་གསང་
གསུམ། ལྷ་མོ་དམག་ཟོར་མ་རྣམས་ཀྱི་རྗེས་གནང་དང་ལུང་ཁ་ཤས་གསན།
དགུང་ལོ་ཉེར་བཞི་བ་ཤིང་འབྲུག་སྟེ་སྤྱི་ལོ༡༩༠༤ལོའི་ཧོར་ཟླ་དང་པོའི་ཚེས་བརྒྱད་ལ་གཉེར་
བའི་རྩིས་སྤྲོད་མཛད་གྲུབ་བསྟུན། ས་དཀར་ཤར་བཟང་བོ་སྤྲུལ་བའི་སྐུར། ངེད་ད་ལོ་ལོ་མཚམས་
ལ་འདུག་པ་དང་རི་ཁྲོད་ལ་འགྲོ་བ་གང་བཟང་བརྟག་པ་མཛོད་ཅེས་ཞུས་པར། རི་ཁྲོད་འགྲོ་རྒྱུར་ལྷ་
， 113 •



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཁང་བཞི་ལ་རྒྱལ་མཚན་འཛུགས་ཞེས་སོགས་བབས་འདུག་པས་ལེགས། ཁོ་བོས་ཤ་མ་ཎ་བསྒྲུབས་
སྟབས་རྨི་ལམ་ཐིག་པོ་ཡོང་གིན་ཡོད། མདང་མི་ཞིག་གིས་གོས་སེར་བོ་ཞིག་བསྟན་ནས་འདི་གྱོན་
རུང་ངམ་ཞེས་འདྲི་བ་ལ། ཁོ་བོས་རུང་ཞེས་ལབ་པར་མི་ནག་པོ་ཞིག་གིས་ལུས་ཀྱི་དྲི་མ་བཀྲུས་ཏེ་
གྱོན་ན་བཟང་ཟེར་བས་ཆོས་སྐྱོང་ལ་གནང་བ་ཞིག་ཞུས་ལ་སོང་གསུངས་ཀྱང་། རང་གི་སེམས་ལ་
རི་ཁྲོད་པ་མཐར་ཕྱིན་པ་ལ་ལས་ངན་གྱི་གེགས་ཤིག་ཡོད་པའམ། ཡང་ན་རི་ཁྲོད་བཟང་བོ་ཞིག་
འབྱུང་བ་ལ་གེགས་འདྲ་ཡོད་པ་ཨེ་ཡིན་སྙམ་པ་ཤར་ཞེས་གསུངས་པ་དངོས་སུ་ཐོས། དེ་ནས། བདག་
ཉིད་རི་ཁྲོད་འགྲིམས་པར་བྱེད་པ་ལ། །ཁྱེད་དང་ཉེ་དུ་ལོངས་སྤྱོད་གང་གིས་ཀྱང་། །གེགས་བྱེད་
མེད་པར་མཐུན་པའི་རྐྱེན་རྣམས་ཀུན། །ཇི་ལྟར་བསམས་པ་དེ་བཞིན་འགྲུབ་པར་མཛོད། །ཅེས་
ཁ་བྱང་བཏགས་པའི་སྙན་དར་དང་མཆོད་མེ་ཕུལ་ནས་ཆོས་སྐྱོང་ལ་གནང་ཞུ་དང་འཕྲིན་བཅོལ་
མཛད། ཧོར་ཟླ་དང་པོའི་ཚེས་བཅུ་གསུམ་ཉིན་ཉེ་གནས་བློ་བཟང་ཟླ་བ་དང་བསྡེབས་ཏེ་བཀྲ་ཤིས་
ཆོས་སྡིངས་སུ་རྒྱལ་དབང་ཞྭ་དམར་རིན་པོ་ཆེའི་ཞབས་ཀྱིས་ལེགས་བཤད་མཆོད་སྦྱིན་རྒྱ་ཆེན་པོ་
འགྱེད་པའི་སྤྱན་སྔར་ཆས་སོ། །ལྡེ་ཚར་འབྱོར་འཕྲལ་ཁ་གྱ་སེམས་དཔའ་ཆེན་པོ་འཇམ་དབྱངས་
དཔལ་ལྡན་གྱིས་ཞུ་སྣ་བྱས་ཏེ་ཚེས་ཉེར་གཅིག་ཉིན་ཞྭ་དམར་རིན་པོ་ཆེ་དགེ་འདུན་བསྟན་འཛིན་
རྒྱ་མཚོར་ཕྱག་རྟེན་དང་བཅས་བྱིན་རླབས་ཞུས། ཞུ་སྣ་མཛད་པ་པོས་རིག་ཡག་ཡིན་ཚུལ་སོགས་
ཁུ་བསྡུས་ཞུས་པར། དེ་འདྲའི་རིག་ཡག་ཡིན་ན་མཐུན་རྐྱེན་ངས་སྦྱར་ཆོག་ཅེས་དགྱེས་པའི་གསུང་
གནང་། སྟོན་ཀའི་བར་འདང་བའི་ཕྱེ་རྩམ་སོགས་སྩལ། ཞལ་ནས་དེ་དུས་ནས་བཟུང་ཟལ་མོས་
གཡོག་ཚུལ་མཐུན་བྱས་པས་དཔེ་ལྟོས་དང་དགེ་སྦྱོར་ལ་འབད་ཆོག་པའི་མཐུན་རྐྱེན་བཟང་བོ་བྱུང་
ཞེས་ཐུགས་དགྱེས་པའི་གསུང་ཡང་ཕེབས། གསུམ་པའི་ཚེས་གཅིག་ནས་བཟུང་བླ་མ་མཆོག་གིས་ལམ་
ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་ཀྱི་ལྗགས་བཤད་ཉིན་ཉི་ཤུའི་རིང་དང་། དེའི་འཕྲོར་
ཚེ་གཅིག་ཉམས་ལེན་དང་། ཚེམ་བུ་དམར་ཁྲིད་ཀྱི་ཁྲིད་གནང་བ་རྣམས་ཀྱང་གསན་ཀྱང་། ཕྱི་མ་
གཉིས་ཞྭ་དམར་པཎྜིཏའི་རྣམ་ཐར་ཆེན་མོར་ཆད་སྣང་། ས་གའི་ཡར་ཚེས་ལ་མཛོད་དགེ་བློ་བཟང་
རྒྱ་མཚོ་མཆོག་མཚན་ཉིད་དགེ་རྒན་དུ་བཀའ་བསྒྱུར་བ་ལྟར། རྗེ་འདི་ཉིད་གཅིག་པུར་རྭ་བསྡུས་
གྲྭའི་དབུ་ནས་དཔེ་ཁྲིད་གནང་བར་རྟགས་གསལ་གྱི་འགྲོ་ཕྱོགས་ཚེགས་མེད་དུ་མཁྱེན་པས་དགེ་
་ f14་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ཕྲུག་རྙིང་བ་དང་ལྷན་དུ་ཆུང་འབྲིང་གཉིས་ཀ་ཕྱོགས་བསྡེབས་སུ་ཁྲིད། དྲུག་པའི་ཚེས་གཅིག་ནས་
བསམ་གཏན་གླིང་དུ་དབྱར་ཆོས་ཚུགས་པར། བླ་བྲང་ནས་སྦྱངས་པ་སྔོན་དུ་སོང་ཞིང་གདན་ས་
འདིར་རིགས་པ་འཕེན་པ་ལ་དྲག་གྲས་སུ་རྩི་བ་ཞོ་བོང་མིག་དམར་དང༌། ཅོ་ནེ་ཞ་ར་སོགས་འཛིན་
གྲྭ་རྙིང་བའི་བཟང་རྩེ་རྣམས་ཟིལ་གྱིས་མནན། ཕྱིས་སུ་སྐུ་མདུན་དུ་བོས་ནས་སྔར་བསྡུས་གྲྭ་སྦྱངས་
མྱོང་བ་ཞིག་རེད་ཅེས་གསུངས་པར་བསྡུས་གྲྭའི་རྒྱབ་ཡིག་ཙམ་ཡང་ཀློག་རི་ཞེས་མནའ་ཕུལ་བས་
ལྷན་སྐྱེས་ཀྱི་ཤེས་རབ་ཆེ་བའི་སྟབས་ཡིན་རྒྱུ་རེད་ཅེས་དགྱེས་པའི་ཕེབས་སྒོ་ཐོབ། འཛིན་གྲྭ་བསྡུས་
ཆེན་དུ་སྤོས་ཏེ། ཁུ་རེའི་དགེ་བཤེས་ཆེན་མོ་ལེགས་བཤད་རྒྱ་མཚོ་བར་དགེ་རྒན་ཞུས་ནས་བསྡུས་
ཆེན་ལ་དཔེ་གཟིགས་དང་དཔེ་ཁྲིད་སྨར། མ་འགྱངས་པར་གདན་ས་ཆེན་པོ་སྐུ་འབུམ་བྱམས་པ་གླིང་
ནས་བཀའ་པོད་ལྔའི་དགོངས་དོན་ཕྱག་མཐིལ་དུ་བཀྲམ་པ་ཧོར་ཆེན་སྨྲ་བའི་སེང་གེ་ཡེ་ཤེས་རྒྱ་མཚོ་
བ་གདན་ས་འདིར་ཕེབས་པ་དགེ་རྒན་དུ་བཀུར་ཏེ་འཛིན་གྲྭ་དང་ལྷན་དུ་རྟགས་རིག་གི་དཔེ་ཁྲིད་
མནོས། ཉིན་ཞིག་ཞྭ་དམར་རིན་པོ་ཆེས་སྐུ་མདུན་དུ་བོས། ངས་དགེ་བཤེས་ཚང་ལ་འདྲི་བས་རྟགས་
རིག་ཤེས་མཁན་ཁྱོད་ལས་ལྷག་མེད་ཟེར། དཔེ་ལྟོས་བྱེད་རབས་ཀྱང་གོ ད་ནས་ནམ་གུང་འཛུར་ཏེ་
ཉལ་ན་བཟང༌། ཧ་ཅང་སྡུག་རུས་བྱེད་ཆེ་ན་ལུས་ལ་ནད་ཀྱང་འཇུག་ཉེན་ཆེ། འདིས་ཤ་ཞིག་ཉོས་
ཞེས་དངུལ་སྲང་དོ་གནང་བ་གསོལ་རས་སུ་ཞུས།
དགུང་ལོ་ཉེར་ལྔ་བ་ཤིང་སྦྲུལ་ལོ་སྟེ། སྤྱི་ལོ༡༩༠༥ལོའི་ཆོ་འཕྲུལ་ཟླ་བའི་དཀར་ཕྱོགས་ཀྱི་
དགའ་བ་དང་པོར་ལོ་འདིའི་ཐོག་མའི་རི་ཁྲོད་སྐྱབས་འཇུག་བཀའ་དྲིན་དུ་ཐོབ་སྟེ། བླ་གོས་སེར་
བོའི་རྒྱན་ཐོགས་པའི་དྲང་སྲོང་བསམ་གཏན་པ་ཆེན་པོའི་རྣམ་ཐར་བཟུང་ཞིང་། དབོ་ཟླར་རྡོ་རྗེ་
འཆང་འཁོར་སློབ་ཀུན་སྤངས་རྣམས་དང་བཅས་གཅན་ཟའི་བྲག་ལུང་དགའ་ལྡན་བཀྲ་ཤིས་ཆོས་
གླིང་དུ་ཕེབས་ཏེ་མཆོད་འབུལ་ཆེན་མོ་གནང་སྐབས་རི་ཁྲོད་པའི་ཚོགས་སུ་གསར་དུ་ཞུགས། རྡོ་རྗེ་
འཆང་གི་སྤྱན་སྔར་འཇིགས་བྱེད་རྣམ་གཉིས། སྨན་བླའི་དབང་། བརྒྱ་རྒྱམ་གཉིས་ཀྱི་རྗེས་གནང་
སྒྲུབ་ཐབས་ཀྱི་ལུང་དང་སྦྲགས་པ། རིགས་གསུམ་སྤྱི་སྒྲུབ། མགོན་ཆོས་ལྷ་གསུམ། རྣམ་སྲས། དམ་
ཅན་རྣམས་ཀྱི་རྗེས་གནང་། དགའ་ལྡན་ལྷ་བརྒྱ་མ། འོད་དཔག་མེད་འཕོ་ཁྲིད། འདུལ་འཛིན་
བསླབ་བྱ། གཞི་གསུམ་ཆོ་ག ཀུན་རིག་ཊིཀ་ཆེན། རྗེ་དགེ་འདུན་གྲུབ་ཀྱི་གསུང་ཐོར་བུ་སོགས་
• 115་



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
འགའི་ལུང་། གྲུབ་རྒྱལ་ཚེ་དབང་བཅས་གསན། སྐུ་མདུན་ནས་བསྡུས་གྲྭར་གསར་ཞུགས་འགའ་
དགེ་ཕྲུག་ཏུ་སྤྲད་པར་རྭ་བསྡུས་གྲྭའི་སྟེང་ནས་དཔེ་ཁྲིད་དང༌། འཛིན་གྲྭ་གཅིག་པ་ཡི་སྒར་དགེ་བའི་
བཤེས་གཉེན་ཐུབ་བསྟན་རྒྱ་མཚོ་དང་ཞོ་བོང་མིག་དམར་སོགས་གོང་འོག་དུ་མར་རྩོད་མཚམས་ཀྱི་
དཔེ་ཁྲིད་གནང༌། འདི་སྐབས་སེམས་དཔའ་ཆེན་པོ་ངག་དབང་ཆོས་ལྡན་སོགས་དགེ་ཕྲུག་གསར་
རྙིང་མང་དུ་འདུས་པར་དེ་ནས་བཟུང་ཆོས་མཚམས་མེད་པར་རང་རང་གི་བློ་ཁ་དང་འཚམས་
པའི་དཔེ་ཁྲིད་རྒྱུན་མ་ཆད། སྐུ་མདུན་ནས་རྟ་མགྲིན་གསང་སྒྲུབ། ཀུན་རིག སྤྱན་རས་གཟིགས་
བཅུ་གཅིག་ཞལ་རྣམས་ཀྱི་དབང་། སྒྲོལ་མ། རིག་བྱེད་མ། ཚོགས་བདག་དམར་ཆེན་རྣམས་ཀྱི་རྗེས་
གནང་། ཐེག་ཆེན་གསོ་སྦྱོང་གི་སྡོམ་ལུང་། ལུང་ཕྲན་འགའ་བཅས་གསན། སྣོན་ཟླར་ཀུན་གཟིགས་
མཆོག་རྗེས་སྤྱོད་མཁས་གྲུབ་འདུས་པའི་ཚོགས་བཅས་འོ་བསོ་བཀྲ་ཤིས་ཆོས་རྫོང་དུ་ཕེབས་ནས་
དབྱར་ཆོས་ཟླ་བ་ཕྱེད་དང་གསུམ་གྱི་རིང་རྗེ་མཛོད་དགེ་ཆེན་པོ་ལས་དཔེ་ཁྲིད་དང་། ཉིན་མཚན་
སྦྲེལ་བའི་དཔེ་གཟིགས། གྲོགས་རྣམས་དང་ལྷན་ཅིག་རྣམ་འགྲེལ་ལེའུ་དང་མཐའ་གཉིས་ཀྱི་གནད་
ལ་ནང་བྱན་ཆུབ་པ་བྱུང་། ཞར་ཆོས་སུ་སྐུ་མདུན་ལས་སྐྱབས་གསུམ་ནས་སྦྱོར་ལམ་རྫོགས་པའི་བར་
གྱི་མཛུབ་ཁྲིད། ལམ་ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་ཀྱི་ཁྲིད་བསྡུས་པ། སྣར་ཐང་
བརྒྱ་རྩ། འཇམ་དབྱངས་ཆོས་སྐོར་གཉིས་ཀྱི་རྗེས་གནང་ལུང་དང་བཅས་པ་དང་། འདུལ་འཛིན་
དང་དགེ་འདུན་གྲུབ་ཀྱི་གསུང་སྔར་མ་གསན་པ་དུ་མ། འཇམ་དབྱངས་དམ་བཅས་པའི་གཟུངས་
འདོན་ཐབས་སོགས་རྗེ་ཉིད་ཀྱི་ལྗགས་རྩོམ་འགའི་ལུང་སོགས་དང་། གཟུངས་ཤུལ་ཀུན་སྤངས་ངག་
དབང་བསྟན་དར་ལས་རྗེ་ངག་དབང་བྱམས་པའི་གསུང་འབུམ། ཟིན་བྲིས་བླ་མའི་སྐུ་ཚབ། སྤྱོད་
འཇུག་ཆེན་མོ་རྣམས་ཀྱི་ལུང་གསན། བྲག་ཁང་དགོན་དུ་བརྒྱད་པའི་ཞབས་བརྟན་གྱི་ཆོས་འགྲིམས་
དང༌། དེ་མུས་གྱེར་ཐང་དུ་དཔེ་མཚམས་མཛད། རྨ་མགུར་གླིང་དུ་རྗེ་ཛཱ་ནའི་ཞབས་དང་རྗེ་མཛོད་
དགེ་བ་ཆེན་མོ་རྣམ་གཉིས་ལས་སྒོ་མང་ཡིག་ཆའི་སྟེང་ནས་ས་ལམ་གྲུབ་མཐའི་དཔེ་ཁྲིད་དང་། དགེ་
ཕྲུག་རྣམས་ལ་དཔེ་ཁྲིད་ཀྱང་རྒྱུན་སྩོལ་མཛད།
དགུང་ལོ་ཉེར་དྲུག་པ་མེ་རྟ་ལོ་སྟེ། སྤྱི་ལོ༡༩༠༦ལོའི་དཔྱིད་ཆོས་དང་པོར་བློ་རིག་གྲུབ་མཐའ་
ས་ལམ་རྣམས་ཀྱི་རྩོད་པ་རྫོགས། ཡབ་རྗེ་རྡོ་རྗེ་འཆང་ལས་འཇིགས་བྱེད་རྣམ་གཉིས་ཀྱི་དབང་
• 116 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། གྷཾ
དངོས་སྟེ། ཀུན་རིག་གི་དབང་། མགོན་ཆོས་ལྷ་གསུམ། ཐུགས་རྗེ་ཆེན་པོ་མཁའ་འགྲོ་ལྔ་བསྐོར། རྟ་
མགྲིན་སེང་དབྱུག་ཅན་རྣམས་ཀྱི་རྗེས་གནང་བཅས་གསན། སྐུ་མདུན་རིན་པོ་ཆེ་ནས་ཉེ་བའི་སྲས་
ཆེན་རིགས་བསྡུས་ལ་སྙན་ངག་མེ་ལོང་གི་བཀའ་ཁྲིད་སྩལ་བ་གསན་བཞེད་ཀྱིས་སྙན་གསན་ཕུལ་
བར། ཁྱོད་སྙན་ངག་པ་རྙིང་བ་ཡིན་པས་སྙན་ངག་འཁྲིད་པའི་གྲས་ན་སྙན་ངག་པ་རྙིང་བ་ཞིག་ཡོད་
ན་ལེགས་ཞེས་དགྱེས་པའི་རྩེར་སོན་མོད། དགེ་བསྐོས་ཀྱིས་གནང་བ་ལ་ཁག་བཞག་ནས་བཀའ་ཆ་
བྱས་པའི་དབང་དུ་གཏོང་དགོས་བྱུང་སྟབས། སྟོང་སྐོར་སྤྲུལ་བའི་སྐུ་བློ་བཟང་འཇིགས་མེད་ཚུལ་
ཁྲིམས་རྒྱ་མཚོ་སྙན་ངག་ལྗགས་ཁྲིད་སྩོལ་བའི་སློབ་མའི་གཙོ་བོར་བཞུགས་པ་དང་། སྔར་ནས་ཐུགས་
འདྲིས་ཤིན་ཏུ་ཆེ་བར་མ་ཟད། གཞུང་ཆེན་སོ་སོའི་དཀའ་གནས་ཐོར་བུའི་དཔེ་ཁྲིད་ཀྱང་མང་དུ་
ཞུ་བཞིན་པ་ཡིན་པས་རྗེ་དེས། ཊཱིཀ་གཉིས། དཔེ་བརྗོད་གཉིས། རྩ་བ་དང་བཅས་པའི་ཉིན་རེའི་
གསུང་བཤད་རྗེ་འདི་ལ་ལོ་ཙཱའི་ཚུལ་དུ་བསྐྱར་བ་དང༌། རྩོམ་རྒྱུགས་སྤྱན་འབེབས། དོགས་གཅོད་
གང་དགོས་སྤྲུལ་བའི་སྐུ་དེ་ཉིད་བརྒྱུད་བླ་མ་མཆོག་གི་སྙན་དུ་ལྷོངས་པར་མཛད་པ་ལ་གོང་ནས་
ཀྱང་རྩོམ་བཅོས་དང་དོགས་སེལ་འཕྲལ་འཕྲལ་དུ་གནང་བས། དཔེ་བརྗོད་ལེགས་བཤད་བདུད་
རྩིའི་མཆོད་ཡོན་གྱི་ཁྲིད་རྒྱུན་དུ་རྗེ་སྟོང་སྐོར་བ་ཆུད་དགོས་བྱུང་། རྗེ་ཙཱ་ནའི་ཞབས་དང་མཛོད་དགེ་
སེམས་དཔའ་ཆེན་པོ་རྣམ་གཉིས་ལས་སྐབས་བབ་ཀྱི་དཔེ་ཁྲིད་དང་། སྟོང་སྐོར་སྤྲུལ་བའི་སྐུ་ལས་ཀྱང་
དཀའ་གནས་ཀྱི་དཔྱད་འཕྲོས་ཐོར་བུ་ཞུས་ཏེ་ཕར་ཕྱིན་གསར་རྩོད་ཀྱི་དབུ་བཙུགས་ནས་ཤིང་རྟའི་སྲོལ་
འབྱེད། སྐྱེས་བུ་གསུམ། བྱམས་གཞུང་རྣམས་ལ་གོ་རིགས་ཟུང་འབྲེལ་གྱི་རྩོད་པས་བདར་ཤ་གཅོད། གྲོ་
བཞིན་ཟླ་བའི་ནང་། སྲས་ཆེན་རྗེ་བཙུན་དགེ་འདུན་བསྟན་པ་རབ་རྒྱས་དཔལ་བཟང་བོའི་དྲུང་ནས་
རྗེ་གསུང་འབུམ་གྱི་ལུང་གསན་པ་དང༌། དགུ་བའི་ནང་རྒྱལ་དབང་བཅུ་གསུམ་པ་ཆེན་མོ་སྐུ་འབུམ་
དུ་བཞུགས་པར་དགྱེས་ཞལ་མཇལ། ཆོས་གཞུག་སྐུ་ཁམས་ཅུང་མ་བདེ་བར་བརྟེན། རྒྱལ་བའི་དབང་
བོ་རིགས་བདག་ཏུ་བཞུགས་པའི་དྲུང་སྐྱབས་འཇུག་ཞུ་བར་ལམ་ཡོངས་རྫོགས་ལ་སྒྲུབ་པ་སྙིང་བོར་
གཞོལ་བའི་སྐུལ་མ་རྗེན་པར་གནང་། དེ་ནས་བཟུང་སྟེ་ཚེ་འདིའི་རྩོལ་སྒྲུབ་ཆེར་མ་བྱས་པར་བྱང་
ཆུབ་ལམ་རིམ་ཁོ་ནར་འབད་འབུངས་བཏོན།
དགུང་ལོ་ཉེར་བདུན་པ་མེ་ལུག་སྟེ། སྤྱི་ལོ༡༩༠༧ལོར་ཧོར་ཟླ་དང་པོའི་སྨད་ཞྭ་དམར་རྡོ་རྗེ་
117 •



༄༅། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
འཆང་སྐུ་འབུམ་ནས་གདན་སར་ཆིབས་བསྒྱུར་བསྐྱངས། དགུན་ཆོས་ལ་བདེན་གཉིས་དང་བདེན་
བཞིའི་རྩོད་པ། དེའི་ཐད་ཀྱི་དཔེ་གཟིགས་ནར་མར་བསྐྱངས།
དགུང་ལོ་ཉེར་བརྒྱད་པ་ས་སྤྲེལ་ལོ་སྟེ། སྤྱི་ལོ༡༩༠༨ལོར་རྗེ་བཙུན་བླ་མ་ཆེན་པོ་སྐུ་ཁམས་ལྟེམས་
ཚུལ་བཞེས་པར་ཧོར་ཟླ་དང་པོ་ནས་ཞབས་བརྟན་འཕར་མ་བཙུགས། ནག་ཟླར་མཆོད་རྟེན་རྐེད་
དུ་མཆོད་འབུལ་ཆེན་མོ་བཙུགས་པའི་ཆོས་འགྲིམས་ལ་ཧུར་ཐག་གནང་། དགུང་གཅིག་འཛིན་གྲྭ་
བཟང་ཤོས་ཤིག་ལ། ཁྱེད་ཚོ་ཐམས་ཅད་ཕྱོགས་བསྒྲིལ་གྱིས་ལན་ཐོབ་དང༌། ངེད་ཀྱི་ཐལ་འགྱུར་འདི་
ལ་ལན་ཐེབས་པ་བྱུང་ན་མདུན་འདིར་གཟན་ཤམ་ཕུད་དེ་རྒྱལ་དུ་སྟེར་རོ་ཞེས་ཞལ་ཤོམ་དང་བཅས་
ལུང་རིགས་བྲག་ཐོག་ནས་ཆུ་འཕྱོ་བ་ལྟ་བུ་གནང་བས་འཁོན་འཛིན་བྱེད་པའང་འགའ་ཞིག་བྱུང་། ཨ་
རོལ་ཡོངས་འཛིན་བློ་བཟང་དར་རྒྱས་པ་ནས་རྗེ་འདི་ལས་བརྩམས་ཏེ་འོས་མིན་གྱི་ཞུ་ཚིག་འགའ་
སྐུ་མདུན་ཆེན་མོར་ཕུལ་བའི་ལན་གྱི་ཕྱག་ཡིག་ཕྱིས་མར་ནང་འཇིགས་མེད་དམ་ཆོས་རྒྱ་མཚོའི་ཕྱག་
ཏུ་སོན་པར། ཆོས་མཛད་བྱི་ལི་ངེད་ཕྲན་ཅག་དེ་སྐོར་ལ་ཞིབ་འཕྲོས་བགྱིས་པ་མེད། ཁོང་བ་རྒྱ་བོད་
ཀྱི་གཞུང་ཆེན་མང་བོ་བསྡུར་ནས་ལྟ་རྟོག་བྱེད་མཁན་ཞིག་ཡིན་པས་ལོ་ཤས་འགོར་ན་འཛམ་གླིང་
ན་ཟླ་མེད་པའི་དགེ་བཤེས་ཤིག་འབྱུང་སྙམ་པ་ཡོད་ཅེས་བཀའ་ཕེབས་འདུག ངེད་ཀྱི་ཆོས་གྲྭ་འདི་
ལ་ཁྱོད་ལས་ལྷག་པའི་ཤེས་རབ་ཅན་ཡོང་མ་མྱོང་ཞེས་རྗེ་འདི་ལ་དངོས་སུ་ཕེབས་སྒོ་བསྐྱངས། ཁྲི་
ཆེན་མཆོག་ནས་ཀྱང་། རྗེ་ཡིས་རང་གི་དག་པའི་འཁོར་སློབ་ན། །འདི་འདྲའི་རྣམ་དཔྱོད་མཁའ་ཡི་
གྲྭ་གཅིག་ཏུ། །ཤེས་བྱ་ཡུངས་འབྲུའི་ཚད་ལ་འགོད་མཁས་པ། །མེད་ཅེས་གཞན་ལས་ཡང་ཡང་ཁྱད་
དུ་བསྔགས། །ཞེས་གསུངས། འདི་དང་ཕྱོགས་མཐུན་པར་སྐྱབས་མགོན་དྲུག་པ་ཆེན་པོས་ཀྱང་། སྦྱོར་
བྱུང་གི་ཤེས་རབ་ཅན་ཡིན་ན་གང་བསླབས་དེ་ཙམ་ལས་མི་ཤེས། བློ་བཟང་སྐྱེས་སྟོབས་ཀྱི་ཤེས་རབ་
ཅན་ཡིན་པས་རིག་ཙམ་ཐོས་ཙམ་གྱིས་གཅིག་ཤེས་ན་མང་བོ་རིགས་བསྒྲེས་ཀྱིས་ཤེས་ཐུབ་པ་ཞིག་
ཡིན་ཞེས་གསུངས་པ་སྐུ་ཞབས་མཁན་ཆེན་རིན་པོ་ཆེ་ལས་དངོས་སུ་ཐོས། ཆོས་ཐོག་གྲོལ་འཕྲལ་
འཇམ་པའི་དབྱངས་བསྙེན་བཞིན་ཐུན་མཚམས་སུ་དཔའ་རིའི་ཁུན་གྱི་བ་དང༌། ཡི་སྒར་ཐུབ་བསྟན་
རྒྱ་མཚོ་སོགས་ལ་སྟོང་ཐུན་ཆེན་མོའི་མཛུབ་ཁྲིད་ཡོངས་རྫོགས་གནང༌། བརྒྱད་པའི་བཅོ་བརྒྱད་ནས་
ཉིན་བཅུ་གསུམ་གྱི་རིང་སྐུ་མདུན་རིན་པོ་ཆེས་ལམ་ཁྲིད་ཆེན་མོའི་ལྗགས་བཤད་སྩལ་བ་གསན། རྡོ་
· f18



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
རྗེ་འཆང་ནས་དབུ་མའི་ཕྱག་དཔེ་རྣམས་གཡར་བོ་མཛད་དེ་ཁྱོད་དགེ་བཤེས་ཚང་གིས་འཛིན་གྲྭ་
གོང་མར་དབུ་མ་གསར་ཁྲིད་གནང་བའི་གྲས་སུའང་ཆགས་མེད་དུ་སོང་། དཀའ་གནས་གསུངས་
པ་ལ་ཐོ་རེ་དང་། རང་གིས་དཔེ་ལྟོས་བགྱིད་སྐབས་ཀྱང་དཔྱད་ཐོ་རེ་བྲིས་ལ་ཞོག མི་མང་དང་
རྒྱུན་དུ་འགྲོགས་པ་དཀའ། རྗེས་སོར་རང་གཅིག་པུ་དབེན་པ་རེར་སྡོད་སྐབས་ཕན་ཐོགས་ཆེ་ཞེས་
གདམས་པ་ལྟར་དབུ་མའི་དཔེ་ཁྲིད་དང་། ཕར་ཕྱིན་དཔེ་ཁྲིད་གཉིས་ཀ་ཞུས། །
དགུང་ལོ་ཉེར་དགུ་བ་ས་བྱ་སྟེ། སྤྱི་ལོ༡༩༠༩ལོའི་དབོ་ཟླར་དཔྱིད་ཆོས་དང་པོ་སྐབས་བབ་
ཀྱི་རྩོད་པ་དང༌། ནག་ཟླར་རྡོ་རྗེ་འཆང་སྟོན་འཁོར་ལྷ་རི་བསམ་གཏན་གླིང་དུ་མཆོད་འབུལ་ཆེན་
མོ་མཛད་པར་བྱོན་པའི་ཆོས་གཞུག་ཏུ་སྐུ་མདུན་ནས་སྒྲོལ་དཀར་ཚེ་ཁྲིད་དང་། སྒྲ་མི་སྙན་གྱི་ཚེ་
ཁྲིད། གསེར་རྡོར་རྩེ་དགུ་བ་ལ་བརྟེན་པའི་ཚེ་ཁྲིད། གྲུབ་རྒྱལ་ཚེ་ཁྲིད། ངག་བྱིན་རླབས། ཐུན་དྲུག་
རྣལ་འབྱོར། སྐྱབས་འགྲོ། ཟ་བྱེད་མཁའ་འགྲོའི་སྦྱིན་སྲེག དམ་ཚིག་རྡོ་རྗེའི་བཟླས་པ། རྡོར་སེམས་
སྒོམ་བཟླས། བློ་སྦྱོང་ཚིགས་བརྒྱད་མ་དང་དོན་བདུན་མ། ལྟ་ཁྲིད་དྲན་པ་བཞི་ལྡན། སྙིང་བོ་དོན་
གསུམ། མེ་ཏོག་བཅུད་ལེན། འཇམ་དབྱངས་ཆོས་སྐོར་རྣམས་ཀྱི་ཁྲིད། རིགས་གསུམ་སྤྱི་སྒྲུབ། གྲུབ་
རྒྱལ་ཚེ་དཔག་མེད། རྟ་མགྲིན་གསང་སྒྲུབ། སེང་གདོང་སྔོན་མོ། མགོན་ཆོས་རྣམས་ཀྱི་རྗེས་གནང་
བཅས་སྩལ། རྡོ་རྗེ་འཆང་ནས་འཇམ་དཔལ་ཞལ་ལུང་གི་ཁྲིད་ཉིན་ལྔ་དང་། དབེན་ས་ཡབ་སྲས་
བཀའ་འབུམ་གྱི་ལུང་བཅས་གནང་བའང་གསན་ཏེ་ཁྲིད་ལ་ཟིན་བྲིས་ཀྱང་བཏབ། བདེ་ཆེན་དུ་སྐུ་
མདུན་རིན་པོ་ཆེས་བདེ་ལམ་གྱི་ཁྲིད་ཉིན་གསུམ་མ་དང་། བརྒྱ་རྩའི་ཕྱག་ཁྲིད། ཤ་ར་བའི་ལམ་
རིམ་འབྲིང་བོ། དྭགས་པོའི་ལམ་རིམ་ཐར་རྒྱན། སྒོམ་ཆེན་ངག་གི་དབང་བོའི་ལམ་རིམ་ལེགས་
གསུང་ཉིང་ཁུ། རྒྱལ་དབང་བསོད་ནམས་རྒྱ་མཚོའི་ལམ་ཁྲིད་གསེར་གྱི་ཡང་ཞུན་རྣམས་ཀྱི་ལུང་
བཅས་གནང་བ་གསན། དགུན་ཆོས་ལ་དགེ་བཤེས་རིན་པོ་ཆེ་ཛྙཱ་ནའི་ཞབས་ལས་དཔེ་ཁྲིད་གསན་
ཏེ། ཚོགས་སྒྲུབ་ནས་སྐབས་དང་པོ་རྫོགས་པའི་བར་གྱི་གསན་སྦྱོང་མུ་མཐུད་དང་། དོན་གཉེར་བ་སོ་
སོར་དཔེ་ཁྲིད་དཀྱུས་བསྒྲེས་གནང་།
དགུང་ལོ་སུམ་ཅུ་བ་ལྕགས་ཁྱི་སྟེ། སྤྱི་ལོ༡༩༡༠ལོའི་ཟླ་དང་པོའི་ནང་དགེ་ཕྲུག་བཞི་བཅུ་སྐོར་
ལ་ལམ་ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་ཀྱི་མྱོང་ཁྲིད་དམར་རྗེན་དུ་འབོགས་པ་
: 119.



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དང་། དབོ་ཟླའི་མགོར་རྡོ་རྗེ་འཆང་ལས་གསང་འདུས་འཕགས་ལུགས། བདེ་མཆོག་ལུ་ལུགས། སྤྱན་
རས་གཟིགས་མི་ཏྲ་ལུགས་གསུམ་གྱི་དབང་ཞིབ་བཤད་མཐའ་ཆོད་པར་སྩལ་བ་གསན་ཏེ། སྟོན་
འཁོར་ལྷན་རྒྱས་ལ་མོའི་གདན་སར་ཕེབས་ཏེ་ཟླ་གཅིག་རིང་མཆོད་འབུལ་དང་ཞབས་བརྟན་
བསྒྲུབས། སྐལ་བཟང་ལྷ་ཁང་དུ་རྡོ་རྗེ་འཆང་ཆེན་པོའི་སྤྱན་སྔར་བླ་ཕྱག་སྦྲགས་མའི་ཁྲིད་སྨིན་རྒྱས་
ཉིན་ལྔ། དགའ་ལྡན་གཞུང་སྲོང་གི་ཁྲིད། བརྒྱ་རྩ་ལུགས་གཉིས་ཀྱི་ཕྱག་ཁྲིད། རིགས་གསུམ་སྤྱི་
སྒྲུབ། ཁྱུང་ཁྲ། ཁྱུང་ལྔ་གསུམ་གྱི་རྗེས་གནང་། འོད་དཔག་མེད་ཀྱི་ཞིང་མདོ་སོགས་ཀྱི་ལུང་རྣམས་
དང་། ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་ལས་རྡོ་རྗེ་ཚིག་སྦྲམ་གྱི་ཁྲིད་སོགས་མན་ངག་
འགའ་ཞིག་མནོག་ཆོས་སུ་གསན་ཏེ་བསྙེལ་བྱང་འགོད་པ་གནང༌། སྣང་རའི་གསེར་ཁང་དུ་དཔྱིད་
ཆོས་དང་པོ་ལ་འཛིན་གྲྭ་དུ་མར་དཔེ་ཁྲིད་གནང་བ་རྣམས་ཡ་མ་བྲལ་བར་མཛད། ས་ཟླར་རེབ་
གོང་དུ་གོང་ས་ཡབ་སྲས་སོགས་ལ་མཇལ་ཞུས་དང༌། སྐྱེད་ཡུམ་ལ་ཁམས་བསྟུན་སྙན་སྨྲའི་གསུང་
འཕྲོས་སྩལ། རྙེ་དགོན་ལྷུན་གྲུབ་ཆོས་རྫོང་དང་སྒོ་མེའི་གཡུ་རྩའི་སྐྱིད་ལ་དགར་དུ་གུར་སྒར་བཏབ་
སྟེ་རྡོ་རྗེ་འཆང་ལས་བཀའ་ཆོས་མང་དུ་གསན། ལྡེ་ཚར་འབྱོན་ཁར་སྐུ་མདུན་དུ་མཇལ་ཏེ་སྔར་སྐྱེས་
བུ་ཆུང་ངུའི་དམིགས་སྐོར་ལ་དམིགས་ཁྲིད་མྱོང་འདོན་ལུགས་སུ་སྦྱངས་ཟིན་ཚུལ་དང་། ད་ལྡེ་ཚར་
སོང་ནས་སྐྱེས་བུ་འབྲིང་ལ་མྱོང་འདོན་བྱེད་བསམས་པ་ཡིན་པས་གནད་དུ་འགྲོ་བ་དང་། ཚེ་མཇུག་
སྒྲུབ་པ་ཁོ་ནས་དལ་བ་དོན་ལྡན་འོང་བའི་སྐྱབས་འཇུག་མཁྱེན་ཞེས་ཞུས་པར་ཐུགས་མཉེས་ཚོར་
གཞན་དང་མི་འདྲ་བ་མཛད་ནས། རེབ་གོང་མདོ་སྔགས་ཕྱོགས་མེད་ལ་སྦྱངས་ནས་བཤད་སྒྲུབ་ཟུང་
འབྲེལ་བྱེད་མཁན་ཞིག་སྐྱེ་ས་མིན་ད། ཁྱོད་ཡ་མཚན་ཆེ། རྒྱུན་དུ་ཁྱོད་ལ་བསྔགས་བརྗོད་དང་རྗེས་
སུ་ཡི་རངས་བྱེད་ཀྱིན་ཡོད་ཅེས་དགྱེས་པའི་གསུང་སྦ་གསང་མེད་པ་གནང༌།
ཟླ་དགུ་བའི་ཚེས་བཅུ་བརྒྱད་ལ་རྡོ་རྗེ་འཆང་ཆེན་པོའི་བཀས་མར་ནང་འཇིགས་མེད་དམ་ཆོས་
རྒྱ་མཚོ་རྗེ་འདི་བའི་དགེ་ཕྲུག་ཏུ་སྤྲད་པ་རྭ་བསྡུས་ཀྱི་སྟེང་ནས་དབུ་ཚུགས་ཏེ་མཛུབ་ཁྲིད་གནང་། ཞལ་
ནས། མདང་མེ་ཏོག་སེར་བོས་ཁེངས་པའི་ནང་དུ་འདབ་མ་བརྩེགས་མ་ཅན་གྱི་མེ་ཏོག་སྐྱེད་བོངས་
ཆེ་བ་གཅིག་ཉེ་གནས་དཀོན་མཆོག་ཕུན་ཚོགས་པས་ཁོ་བོར་བསྟན་ཏེ་འདི་ཁྱེད་ནས་བཙུགས་
པའི་མེ་ཏོག་རེད་ཟེར་བ་ཞིག་རྨིས་པས་ཁྱེད་ལ་ཕན་ཐོགས་ཅུང་ཟད་ཞུ་ཐུབ་པའི་ལྟས་ཡིན་པ་འདྲ་
་ 120 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། །
སྟེ། དེའི་ཟུར་ཞིག་ན་ཁྱེད་ནས་མི་རོ་ཁ་ཕྱེ་བ་ཞིག་གི་ཁོག་པར་ལག་པ་བཅུག་ནས་མ་དགའ་བའི་
ཚུལ་དུ་འདུག་པ་བར་ཆད་ཅིག་གི་ངོ་ཡིན་པ་འདྲ་ཞེས་གསུངས། ས་བོན་དུའང་། ཚེ་རབས་ཀྱི་མིག་
གི་བདུད་རྩི་དང་སྙིང་གི་ཐིག་ལེ་གཅིག་པུ་ཉིད་ཕེབས། ཕན་ཐོགས་ངེས་ཀྱི་རྨི་ལྟས་བྱུང་ཞིང་། ཡོན་
ཏན་གྱི་སྡོང་བོ་ཚད་དུ་ལོངས་པའི་རྟེན་འབྲེལ་གྱི་མགོ་ཚུགས་ཞེས་གནང༌། དགུན་ཆོས་ལ་དགེ་
བཤེས་རིན་པོ་ཆེའི་མདུན་དབུ་ཕར་གྱི་དཔེ་ཁྲིད་ཞུ་བཞིན་སྐབས་གསུམ་པའི་འཕྲོ་ལ་བརྒལ་བརྟག་
དང་། གོང་འོག་བར་གསུམ་གྱི་དགེ་ཕྲུག་སོ་སོར་དཔེ་ཁྲིད་ཟམ་མ་ཆད་པར་གནང་།
གཞུང་གསར་འཛིན་གྲྭ་དམ་བཅའ་ཕེབས་སྐབས་ཞོ་བོང་མིག་དམར་དུ་གྲགས་པ་འཇམ་
བསམ་པས་ཟག་བཅས་ཐམས་ཅད་སྡུག་བསྔལ་བ་ཞེས་པའི་སྟེང་ནས་མངོན་པ་འོག་མའི་ལུགས་
ལ་ཟག་བཅས་ཀྱི་ཕུང་བོ་སྡུག་བདེན་དང་ཁྱབ་པ་འདུ་བྱེད་ཀྱི་སྡུག་བསྔལ་དང་འཁོར་བ་གསུམ་ག་
ཡིན་པས་ཁྱབ་ཀྱང༌། གོང་མའི་ལུགས་ལ་ཁྱབ་ཆེ་ཆུང་ཡོད་མེད་ལས་བརྩམས་ཏེ་བགྲོ་གླེང་ཕུལ་
བར། ཉོན་མོངས་པའི་ཟག་བཅས་ལ་ཁྱབ་པ་འདུ་བྱེད་ཀྱི་སྡུག་བསྔལ་གྱིས་ཁྱབ་པར་ལམ་ཁྲིད་ཆེན་
མོར་གསུངས་པ་ཀུན་བཏུས་དང་། རིགས་ཚོགས་དང༌། བཞི་བརྒྱ་བ་རྩ་འགྲེལ་དང་། ལམ་རིམ་
སོགས་འཕགས་བོད་ཀྱི་གཞུང་ཆེན་མང་བོའི་དགོངས་པ་ཡིན་པས། དེ་དག་ལ་ཁྱད་ཕྱེ་བའི་གཞུང་
རྣམས་སྒྲས་ཟིན་ལྟར་ཁས་ལེན་མི་རུང་ཞེས་གཞོམ་དུ་མེད་པའི་དམ་བཅའ་བརྟན་པོར་བཙུགས། ཕྱི་
ཉིན་མཁས་པའི་དབང་བོ་ཛྷཱ་ན་ས་རའི་སྐུ་ཞབས་ནས་དཔེ་ཁྲིད་སྩོལ་སྐབས་མིག་དམར་ནས་དྲི་རྨེད་
ཞུས་པར། དེ་འདྲ་ཁས་ལེན་མི་རུང་ཚུལ་གཟེངས་བསྟོད་ནས་གསུངས་ཤིང་། རྡོ་རྗེ་འཆང་གི་སྤྱན་
སྔར་ཐལ་བྱུང་གིས་ཕེབས་ཏེ་གླེང་བསླངས་པར་བླ་མ་མཆོག་ནས་ཁོ་བོས་ལམ་ཁྲིད་དུ་དེ་ལྟར་བྲིས་
པ་ཡིན་ཡང་མི་འགྲིགས་པ་ལྟ་ན་འཆོས་སྒྱུར་བྱས་པས་ཆོག་ཅེས་གསུང་འཇམ་པོས་བཞེས། དགེ་
བཤེས་རིན་པོ་ཆེ་ཡང་ཅུང་དཔའ་ཐལ་བའི་ཚུལ་གྱིས་གནོད་བྱེད་ལྟར་སྣང་ཤོག་བྱང་ཞིག་བྲིས་ཏེ་
ཕུལ་སོང་བར། སྐུ་མདུན་ནས་ཤོག་བྱང་དེ་ཐོ་ཡོན་དགེ་ལེགས་བརྒྱུད་རྗེ་འདིར་གནང་ནས་ཁྱེད་
ནས་ཇི་ལྟར་ཁས་བླངས། བློ་རྩེ་གང་ཡོད་ཐོར་བཀོད་དེ་ང་ལ་བྱིན། ཤོག་བྱང་འདིར་བུ་ཞིག་བཅད་
དེ་ཟུངས་སྡོད་ཅེས་བཀའ་བསྒྱུར་བ་མར་ནང་འཇིགས་མེད་དམ་ཆོས་རྒྱ་མཚོ་ཆིག་རྐྱང་ལ་དཔེ་ཁྲིད་
སྩོལ་བཞིན་པ་ཞིག་ནི་བསྐྱལ་བྱུང༌། ཤོག་དྲིལ་ལྔ་ཙམ་ཐོ་འགོད་ཀྱི་ལུགས་སུ་བཀའ་བཞིན་བསྒྲུབས་
• 121 •



བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཏེ་སྐུ་མདུན་ཆེན་མོར་ཕུལ། འདི་དག་བླ་མ་རྡོ་རྗེ་འཆང་ཡབ་སྲས་ཀྱི་མཛད་ཆེན་གཞན་དང་མི་འདྲ་
བ་ཞིག་ཡིན་ནའང༌། རྣམ་ཐར་དད་ལྡན་མགྲིན་པའི་མཛེས་རྒྱན་དུ་མ་བཀོད་འདུག་གོ །།
དགུང་ལོ་སོ་གཅིག་པ་ལྕགས་ཕག་སྟེ། སྤྱི་ལོ༡༩༡༡ལོར་དབོ་ཟླར་སྟོན་འཁོར་ལྷན་རྒྱས་སྒོ་
མེ་རྡོ་རེ་གྲྭ་ཚང་དུ་ཕེབས། བླ་མ་མཆོག་ལས་རྟ་མགྲིན་གསང་སྒྲུབ། ཐུབ་པ་དམ་ཚིག་གསུམ་
བཀོད། མི་འཁྲུགས་པ་ལྷ་དགུ་རྣམས་ཀྱི་དབང་གསན་ཏེ་ཟིན་བྲིས་རགས་བསྡུས་ཤིག་མཛད་ནས་
མར་ནང་རྡོ་རྗེ་འཆང་ལ་གནང་། དགུ་བའི་ནང་མ་ཡུམ་མ་འཚོ་བའི་དོན་དུ་ཀ་ཀ་ནི་འབུམ་གཅིག་
གི་ལྗགས་བཟླས་བསྐུལ། གོང་འོག་ཕྱོགས་བསྡུས་ལ་བིས་པའི་ཡིག་སྐུར་རྣམ་བཞག་རྒྱས་པའི་མཛུབ་
ཁྲིད་གནང་། མགོ་ཟླའི་དགུན་ཆོས་ལ་ཧོར་ཆེན་ཡེ་ཤེས་རྒྱ་མཚོ་མཆོག་ལ་དབུ་ཕར་གཉིས་ཀྱི་དཔེ་
ཁྲིད་ཞུས། །
དགུང་ལོ་སོ་གཉིས་པ་ཆུ་བྱི་སྟེ། སྤྱི་ལོ༡༩༡༢ལོའི་ཟླ་གསུམ་པའི་ཚེས་གཅིག་ཉིན་སྐུ་མདུན་
མཆོག་ལས་སྟ་གོན་གཅིག་འཐུས་ཀྱིས་རྡོར་དབྱིངས་འཁོར་ཆེན་གཉིས་ཀྱི་དབང་གསན། ལོ་འདིར་
ཞྭ་དམར་རྡོ་རྗེ་འཆང་གཤེགས། དེ་ནས་རང་གཞན་གྱི་དོན་སྒྲུབ་པར་བྱེད་པ་ལ་བིས་མདོའི་ཟལ་
མོའི་སྒྲུབ་སྡེ་དགེ་ལེགས་དང་པོའི་ཆོས་རྫོང་དུ་ཁྲུམས་ཟླའི་ཚེས་ཉེར་བརྒྱད་ལ་མཚན་འགྲོས་ཀྱིས་
མངོན་ཆུང་གིས་ཕེབས་པར་ཟླ་དགུ་བའི་ཚེས་ལྔ་ལ་ཟལ་མོར་འབྱོར། ཚེས་བཅུ་གཅིག་ནས་བཅད་རྒྱུ་
མཛད། བྱ་བཏང་ངག་དབང་ཆོས་འཛིན་ལ་ལམ་ཁྲིད་ཆེན་མོའི་ལྗགས་ཁྲིད་སྩལ། །
དགུང་ལོ་སོ་གསུམ་པ་ཆུ་གླང་སྟེ། སྤྱི་ལོ༡༩༡༣ལོའི་ཟླ་གཉིས་པའི་ཉ་ནས་བཟུང་ལྟག་རྡོར་མར་
ནང་འཇིགས་མེད་དམ་ཆོས་རྒྱ་མཚོ་མཆོག་ལ་གྲུབ་མཐའ་རིན་ཆེན་ཕྲེང་བའི་དཔེ་ཁྲིད་དང༌། བསྟོད་
སྤྲིན་རྒྱ་མཚོ་དང་སྐྱབས་ཁྲིད་ལྟོ་སྤྲད་པའི་བཤད་པ། ལམ་ཁྲིད་བསྡུས་པ་རྣམས་ཕོག ས་ཟླར་དབེན་
གནས་བཀྲ་ཤིས་འཁྱིལ་དུ་གོང་ས་མཆོག་ལ་མཇལ། དེ་ནས་ཁྲི་རྒན་འཇམ་པའི་དབྱངས་ལས་ཀྱང་
རྩ་ཤེ་དང་འཇུག་འགྲེལ། ཕྱག་ཆེན་རྩ་འགྲེལ་གྱི་ལུང་ཞུས། རྐ་སར་དུ་བདེ་ལམ་གྱི་ཁྲིད་མདོར་བསྡུས་
དང༌། ལྟག་རྡོར་མར་ནང་རྡོ་རྗེ་འཆང་བཅས་ལ་ཀུན་བཏུས་རྩ་འགྲེལ་དང་མཛོད་རྩ་འགྲེལ་ལྟོ་
སྦྱར་བའི་དཔེ་ཁྲིད་གནང་བའི་ཞོར་ལ་མངོན་པ་གོང་འོག་གི་གཞུང་ཆེན་རྣམས་ལ་གཟིགས་རྟོག་
བསྐྱངས། རྐ་སར་དུ་དགུ་བའི་དུས་ཆེན་ནས་དགུན་མཚམས་ཁོང་ནངས་ཐུན་ལ་སྐྱེས་བུ་ཆུང་ངུ་
་122 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
དང༌། གུང་ཐུན་ལ་འབྲིང་གི་དམིགས་ཁྲིད་དང་། ཐུན་ཕྱི་མ་གཉིས་ལ་བདག་གཞན་མཉམ་བརྗེའི་
དམིགས་པའི་རྩལ་སྦྱོང་བ་དང༌། ཕྱིན་དྲུག་བསྡུ་བཞི་ལའང་ཐུགས་འདྲིས་གཏོང་བཞིན། ཊཱིཀ་
ཆེན་གསུམ་དང་སྦྲགས་པའི་རྩ་ཤེ་གཙོར་གྱུར་གྱི་དབུ་མའི་སྐོར་དང༌། དབང་ཊིཀ་ཆེན་མོ་ལ་ཞིབ་
གཟིགས། དོན་གཉེར་བ་སོ་སོར་ལམ་ཁྲིད། སེམས་སེམས་བྱུང་། རྗེ་བཙུན་དབུ་མའི་སྤྱི་དོན་བཅས་
ཀྱི་མཛུབ་ཁྲིད་སྩལ། །
དགུང་ལོ་སོ་བཞི་བ་ཤིང་སྟག་ལོ་སྟེ། སྤྱི་ལོ༡༩༡༤ལོའི་ཧོར་ཟླ་དང་པོར་རྐ་སར་ཚོགས་ཡོངས་
ལ་བླ་མཆོད་ཁྲིད། ལྟུང་བཤགས། བཟང་སྤྱོད། སྨན་བླ། སྡོམ་གསུམ་སོགས་ཀྱི་ལྗགས་བཤད། དོན་
གཉེར་བ་སོ་སོར་ཐིག་རིས་ཀྱི་སྐོར། རབ་བྱུང་དགེ་ཚུལ་བསྙེན་རྫོགས་སྡོམ་ལུང་སོགས་མོས་བསྟུན་
དང༌། ཉ་ལ་གསོ་སྦྱོང་གི་མགོན་མཛད་ཅིང་། འདི་རེས་སྔོན་གནས་རྗེས་དྲན་གྱི་རྐྱེན་ཀྱང་ཅི་རིགས་
བྱུང་བར་མངོན། དེ་ནས་དཀར་བོ་གཤོང་དང་ལྟག་རྡོ། ཟལ་མོ་སོགས་སུ་ཕེབས་ནས་གཞུང་ལ་
གཟིགས་རྟོག་དང་སློབ་མ་དག་ལ་དཔེ་ཁྲིད་མནོས་
དགུང་ལོ་སོ་ལྔ་བ་ཤིང་ཡོས་ལོ་སྟེ། སྤྱི་ལོ༡༩༡༥ལོའི་ཟླ་དང་པོའི་ཚེས་གཅིག་ལ་དཔའ་རིའི་
ཁུན་གྱི་བ་རིན་པོ་ཆེར་བསླབ་སྤྱོད་ཀྱི་དཔེ་ཁྲིད་དབུ་འཛུགས་དང༌། ལྟག་རྡོར་གཅིག་ལ་བརྒྱ་རྩའི་
ཕྱག་ཁྲིད་གནང༌། སྐྱབས་མགོན་དྲུག་པ་ཆེན་མོ་གསེར་ཞལ་ཐོ་མར་མཇལ་བར་དགྱེས་གཟིགས་
དང་ལྷ་རྫས་ཆེ་ལེགས་བསྩལ་ཏེ། ཕྱག་ཐལ་མོ་སྦྱར་བའི་སྟེང་དུ་དབུ་བཏུད་ནས་ཐུགས་སྨོན་གནང་
བ་སྤྲུལ་བའི་ཟློས་གར་ཕྱི་མའི་དོན་དུ་སྣང་ངོ༌། །ཁྲི་ཆེན་མཆོག་གི་དགྱེས་ཞལ་མངོན་དུ་གྱུར་ཅིང་
རྫོང་དཀར་དུ་བཅུ་དགུ་ནས་བཅད་རྒྱ་བསྡམས་ཏེ་མར་ནང་རྡོ་རྗེ་འཆང་ལ་སྔགས་ཀྱི་སྤྱི་དོན་དང་
ས་ལམ་མཛུབ་ཁྲིད་དང་གཞན་ཞིག་ལ་སྒོ་མང་ས་ལམ། དཔའ་རི་བ་ཆེན་པོར་བསླབ་སྤྱོད་སྦྱར་
ཏེ་གསུངས། བྱང་ས་རྒྱ་མཚོའི་སྤྲིན་དང་སྦྲགས་ནས་ཞིབ་གཟིགས་ཀྱིས་བྱང་སའི་ས་བཅད་མཛད་
དེ། རེབ་གོང་ལ་སྔར་བྱང་སའི་ས་བཅད་འགོད་མཁན་ལྟ་ཞོག་ཨ་མདོར་ཡང་འདིའང་བྱུང་མིན་མི་
ཤེས་པས་ང་རང་གིས་ཐེག་ཆེན་ལམ་རིམ་ལ་བྱ་བ་བྱས་པ་དང་རེབ་གོང་གི་ལ་རྒྱ་བཟུང་བ་ཡིན་ཞེས་
གདམས། དེ་ནས་ཟལ་མོ། ལ་མོའི་གདན་ས། མར་ནང་ཕྱོགས་བརྒྱུད་མཐུ་བ་དགོན་དུ་ཕར་ཕྱིན་
དང་ས་རྒྱུན་སྦྱར་བའི་དཔེ་ཁྲིད་གནང་། དེ་ནས་དན་ཏིག་ཡང་ཏིག་ཏུ་གནས་འབྲེལ་མཛད་དེ། ཐ་
， 123 ་



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྐར་ཉ་ནས་རོང་བོར་ཁྲི་ཆེན་རྡོ་རྗེ་འཆང་ལས་བདེ་གསང་འཇིགས་གསུམ་གྱི་དབང་། འཇིགས་
བྱེད་དང་མཁའ་སྤྱོད་མའི་སྔགས་བཏུ། ཆོས་རྒྱལ་ཐུན་མོང་མིན་པའི་རྗེས་གནང༌། མཁས་གྲུབ་ཆིག་
བརྒྱུད་དང་ཧ་འདོན་གྱི་ཁྲིད། བློ་སྦྱོང་ཉི་མའི་འོད་ཟེར་དང་། ཆོས་རྒྱལ་བེའུ་བུམ་གསར་མའི་ལུང་
རྣམས་གསན་ཏེ་རྐ་སར་དུ་ཟླ་བཅུ་པའི་ཚེས་གཅིག་ནས་དགུན་མཚམས་ངོས་ཐུན་བཞི་གར་ལམ་
ཡོངས་རྫོགས་བསྡུས་པ་རེ་དང་ཕྱིན་དྲུག་བསྡུ་བཞིའི་དམིགས་ཁྲིད་རྒྱས་པ། ལྟ་ཁྲིད་ཀྱི་གཞི་འདིང་
བ་རེ་བཅས་དང༌། ཁུན་གྱ་བ་རིན་པོ་ཆེ་སོགས་ལ་ལྷུན་གྲུབ་པཙྪཏའི་སྔགས་ཀྱི་སྤྱི་དོན། བསྐྱེད་རིམ་
དངོས་གྲུབ་རྒྱ་མཚོ། རྫོགས་རིམ་རིམ་ལྔ་གསལ་སྒྲོན། སྒྲོན་གསལ་ལེའུ་དང་པོ་རྣམས་ཀྱི་མཛུབ་
ཁྲིད། གཞན་ཡང་ལམ་ཁྲིད་དང་ས་ལམ། དྲུང་མཛོད་གནས་གོང་མ་འགའི་དཔེ་ཁྲིད་རྣམས་སྩལ།
དགུང་ལོ་སོ་དྲུག་པ་མེ་འབྲུག་ལོ་སྟེ་སྤྱི་ལོ༡༩༡༦ལོའི་ཟླ་གསུམ་པའི་ཚེས་བཅུ་གཅིག་ལ། མར་
ནང་འཇིགས་མེད་དམ་ཆོས་རྒྱ་མཚོ་བསྙེན་པར་རྫོགས་པའི་གསང་སྟོན་དང་ཁྲི་ཆེན་མཆོག་ལས་
བྱིན་རླབས་སྤུངས་ཞུས་ཀྱི་ཁྲིད་གསན། ལྟག་རྡོར་བཅོ་བརྒྱད་ནས་མར་ནང་རྡོ་རྗེ་འཆང་བཅས་པར་
འདུལ་བའི་དཔེ་ཁྲིད་མནོས་ ཤེལ་དགོན་དུ་བྱོན། རྫོང་དཀར་དུ་སྔགས་རིམ་དཔེ་ཁྲིད་བསྩལ། རྫོང་
དཀར་ཆེ་བ་བློ་བཟང་བཀྲ་ཤིས་ཆོས་འཕེལ་རྒྱ་མཚོ་སོགས་ལ་བླ་མཆོད་མཛུབ་ཁྲིད་དང༌། བརྒྱད་
སྟོང་བའི་ལུང༌། མར་ནང་རྡོ་རྗེ་འཆང་གི་གམ་བཅར་བ་འཇིགས་མེད་བསམ་འགྲུབ་པར་སྐར་རྩིས་
ཀྱི་ས་རིས་སོགས་བསླབས། དེ་ནས་རོང་བོ། དར་ཞིང་སོགས་སུ་ཕེབས་ནས་བཀའ་ཆོས་གནང་།
དགུང་ལོ་སོ་བདུན་པ་མེ་སྦྲུལ་ལོ་སྟེ། སྤྱི་ལོ༡༩༡༧ལོར་མར་ནང་རྡོ་རྗེ་འཆང་བཅས་ལ་རྗེའི་
གསུང་འབུམ་གྲས་ཀྱི་བླ་མའི་རྣལ་འབྱོར་སྐོར། བླ་མ་ལྔ་བཅུ་བ་རྩ་འགྲེལ། རྩ་ལྟུང་རྣམ་བཤད། བྱང་
ཆུབ་གཞུང་ལམ། སུམ་རྟགས། བེ་དཀར་སྟེང་ནས་དཀར་རྩིས་རི་མོའི་མགོ་བཏོད་ཙམ་དང་། གསང་
ཆེན་བདེ་ལམ་གྱི་ཁྲིད་སོགས་གནང༌། ཚོ་འདུ་མཁན་ཆེན། ཁ་སོ་སྤྲུལ་བའི་སྐུ། མར་ནང་རྡོ་རྗེ་
འཆང་སོགས་ལྔ་བཅུ་སྐོར་ལ་ལམ་རིམ་ཆེན་མོའི་མཛུབ་ཁྲིད། རྗེ་ཨ་རོལ་སྤྲུལ་བའི་སྐུ་དང་བསེ་
ཁྲི་རྒན་སྤྲུལ་བའི་སྐུ་སོགས་བླ་སྤྲུལ་བཅུར་ཉེ་བ་དང༌། མར་ནང་རྡོ་རྗེ་འཆང་སོགས་བཅོ་ལྔ་ཙམ་
ལ་དབྱངས་ཅན་སྒྲ་མདོའི་རྩ་འགྲེལ་གྱི་ས་རིས། རྩིས་དཀར་ནག རྒྱུད་སྡེ་སོ་སོའི་ཕྱག་རྒྱ་སོགས་
ཁྲིད། ས་གའི་ཚེས་བཅུ་གཅིག་ནས་ཤར་བླ་བྲང་དུ། ཨ་རོལ་སྤྲུལ་བའི་སྐུ། སྒོ་དམར་སྤྲུལ་བའི་
: 124 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
སྐུ། མར་ནང་རྡོ་རྗེ་འཆང་སོགས་ལ་འགྲེལ་བ་གཉིས་ཀྱི་སྟེང་ནས་སྙན་ངག་ཞིབ་བཤད་རྩོམ་རྒྱུགས་
བཞེས་པ་དང་བཅས་པ་གནང་། བླ་བྲང་དུ་སྨྲ་བའི་དབང་ཕྱུག་བློ་གྲོས་རྒྱ་མཚོ་ལས་རིམ་ལྔ་གསལ་
སྒྲོན། ལམ་རིམ་ཆུང་ངུ་། སྔགས་རིམ་ཆེན་མོ། སྦས་དོན་ཀུན་གསལ། འདུལ་བ་རྒྱ་མཚོའི་སྙིང་བོ་
རྣམས་ཀྱི་བཤད་ལུང༌། རྔོག་དཀྱིལ་བདུན། ཚེ་དཔག་མེད་ལྷ་དགུ རྣམ་སྣང་མངོན་བྱང་རྣམས་ཀྱི་
དབང་། རྗེས་གནང་འགའ་གོ་རིམས་སུ་གསན། ཕྱིས་སུ་ཀུན་མཁྱེན་ལྔ་བའི་ཡོངས་འཛིན་དངུལ་
རའི་རྡོ་རམས་པ་གྲགས་པ་རྒྱ་མཚོ་ལས་ལེགས་བཤད་སྙིང་བོ་ཆེ་ཆུང་དང་སྟོང་ཐུན་གྱི་བཤད་ལུང་
གསན། བརྒྱད་པའི་ཟླ་དབུས་སུ་ཀ་རིང་དུ་ཕེབས་ཏེ་རྗེ་འཇིགས་མེད་པའི་སྐུ་གདུང་མཆོད་རྟེན་ཞིག་
གསོས་གྲུབ་པར་རབ་གནས་མདོར་བསྡུས་གནང་། དེ་ནས་རོང་བོར་ཕེབས། བཅུ་བའི་ནང་སྟེང་གི་
གཞི་མར་ཁྲི་ཆེན་མཆོག་ལས་གཡེར་གཤོང་མི་ཏྲའི་དབང་ཆོག་གི་ལུང་དང་། བཀའ་འགྱུར་གྱི་ལུང་
འཕྲོ་གསན་བཞིན་ཨ་རོལ་རིན་པོ་ཆེ་སོགས་སྔར་གྱི་གསན་མཁན་རྣམས་ཀྱི་སྟེང་སྟག་ལུང་གྲུབ་སྤྲུལ་
དང་། དར་གྲོང་གྲུབ་སྤྲུལ་སོགས་བསྣན་པར་སྙན་ངག་འཕྲོས་ཡོངས་རྫོགས་གནང་། རྗེ་ཨ་རོལ་བ་
སོགས་བླ་སྤྲུལ་ཁ་ཤས་ལ་ལྔ་བསྡུས་ཀྱི་རི་མོ་སློབ་པར་མཛད།
དགུང་ལོ་སོ་བརྒྱད་པ་ས་རྟ་ལོ་སྟེ། སྤྱི་ལོ༡༩༡༨ལོ་ཀ་ཅུའི་བང་གྱི་རབ་འབྱམས་པ་ཡེ་ཤེས་
དཔལ་བཟང་ལ་ལེགས་བཤད་སྙིང་བོའི་སེམས་ཙམ་སྐོར་ཆ་ཚང་དང༌། འཇིགས་མེད་བསམ་འགྲུབ་
ལ་ལམ་ཁྲིད་སོགས་གནང་། མར་ནང་འཇིགས་མེད་དམ་ཆོས་རྒྱ་མཚོ་མཆོག་གིས་སྔར་གསོལ་བ་
ཕུར་ཚུགས་སུ་བཏབ་པ་ལྟར་རྗེ་རང་གི་རྣམ་ཐར་ས་བོན་མདོར་བསྡུས་ཤིག་གནང༌། ཚིག་རྩོད་ལ་
བྱང་བ་ཆེར་མ་སོང་ཡང་རྩ་འཇུག་བཞི་གསུམ་གྱི་རིགས་པ་དང་། སྙན་བརྒྱུད་ངོ་སྤྲོད་ལ་འདྲིས་ཆེ་བ་
དེང་དུས་ང་འདྲ་མེད་སྙམ་པ་ཡོད་ཅེས་ཐུགས་ཁེངས་པའི་གསུང་ཕེབས།
དགུང་ལོ་སོ་དགུ་བ་ས་ལུག་ལོ་སྟེ། སྤྱི་ལོ༡༩༡༩ལོའི་ཟླ་བཞི་པའི་ཚེས་བཅུ་ལྔ་ཉིན་སྐྱབས་མགོན་
མཆོག་སྤྲུལ་རིན་པོ་ཆེའི་གསེར་ཞལ་ཐོག་མར་མཇལ། ཁྲི་ཆེན་རྡོ་རྗེ་འཆང་ནས་སྔགས་ཆེན་ལམ་
རིམ་གྱི་དཔེ་དང་མཛོད་དར་ཆེ་ལེགས་བཅས་སྐུ་དངོས་ཀྱིས་སྩལ་ཏེ་རིང་མིན་རྡོ་རྗེ་འཆང་ལ་ཆོས་
རྒྱུན་དུ་མ་དང་གཞུང་ཆེན་མང་བོའི་མཛུབ་ཁྲིད་འབུལ་དགོས་པའི་བཀའ་ནན་སྩལ། ལྟག་རྡོ་དང་
ཟལ་མོ་བཅས་སུ་བཅད་རྒྱ་དང་དཔེ་གཟིགས། བཀའ་ཁྲིད་ཀྱིས་དུས་འདའ་བར་མཛད། །
: 125.



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དགུང་ལོ་བཞི་བཅུ་བ་ལྕགས་སྤྲེལ་ལོ་སྟེ། སྤྱི་ལོ༡༩༢༠ལོ་ནས་བཟུང་རྗེའི་རྣམ་ཐར་བཞིན་ཆོ་
འཕྲུལ་མཆོད་པ་རྒྱ་གང་ཆེ་ལོ་རེ་བཞིན་ཆགས་མེད་དང༌། ཁྲི་ཆེན་མཆོག་གི་སྐུ་དབོན་གཉིས་མ་
འཚོ་བའི་སྤྱན་ལམ་དུ་རོང་བོར་རིབ་ཕེབས། དཔའ་རིའི་ཁུན་གྱི་བ་བསྟན་འཛིན་རྒྱ་མཚོ་ལས་ལམ་
རིམ་ཆེན་མོའི་བཤད་ལུང་བླ་མ་རྡོ་རྗེ་འཆང་ནས་བརྒྱུད་པ་དང༌། རྒྱན་འཇུག་དང་བླ་མ་ལྔ་བཅུ་
བའི་བཤད་ལུང་། མྱུར་ལམ་གྱི་ཁྲིད། བདེ་གསང་སྔགས་བཏུ་དང་མགོན་བཀའ་བཅུ་གསུམ་གྱི་རྗེས་
གནང་རྣམས་གསན། ཕར་ཞི་ཁྲོ་སྦྲགས་སྒྲུབ་སྐོར་དང་། མཚོན་ཆའི་འཁོར་ལོའི་རྩལ་བཤད། ཟལ་
མོའི་ཚོགས་ཡོངས་ལ་ཉིན་བཅུ་གཅིག་གི་རིང་ལམ་ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་
ཀྱི་ཁྲིད་དང་ལུང་འགའ་བཅས་སྩལ། དོ་རུ་མཁན་སྤྲུལ་བར་བསླབ་པ་ཡོངས་རྫོགས་ཀྱི་སྡོམ་པ་སྩལ་
ཏེ་མིང་བློ་བཟང་འཕྲིན་ལས་རྒྱ་མཚོ་ཞེས་གནང་ཞིང་འདུལ་བ་རྒྱ་མཚོའི་སྙིང་བོའི་བཤད་ལུང་
སྩལ། དཔྱི་སའི་དགེ་བཤེས་བློ་གྲོས་རྒྱ་མཚོ་སོགས་ལྡེ་ཚ་ནས་བྱོན་པ་འགར་ལྷག་མཐོང་ཆེན་མོའི་
ཁྲིད་དང༌། བིས་མདོའི་གྲྭ་ཚང་གི་སྐད་གྲྭ་བ་མང་བོར་རབ་གནས་ཀྱི་འདོན་རྟ་དབྱངས་ཕྱག་ལེན་
སོགས་ཁྲིད། དན་ཏིག་རབ་འབྱམས་ཕུག་ཏུ་འཇིགས་བྱེད་བཅུ་གསུམ་མ་དང་ཆོས་རྒྱལ་སྦྲགས་པའི་
བསྙེན་པ་སྦྱིན་སྲེག་ཚོགས་དང་བཅས་གནང་སྟེ་མཐིལ་བར་གནས་གཟིགས་མཛད། མཐུ་བ་དགོན་
དང་ཚེ་ཏན་དགོན་བཅས་སུའང་དཔེ་ཁྲིད་བསྩལ། །
དགུང་ལོ་ཞེ་གཅིག་པ་ལྕགས་བྱ་ལོ་སྟེ། སྤྱི་ལོ༡༩༢༡ལོར་ཁ་ཏི་ཁ་བའི་རྗེ་སྐུ་བྱིན་ཅན་ལ་ཉིན་
བདུན་གྱི་མཆོད་འབུལ་དང་དཔའ་བོ་གཅིག་པའི་སྒྲུབ་མཆོད་དང་འབྲེལ་བདག་འཇུག་བཞེས་པ་
དང་། འཁོར་རྣམས་ལ་རྣམ་ཐར་དད་པའི་འཇུག་ངོགས་ཀྱི་བཤད་པ་གནང་། ར་ག་ཤོང་མཆོད་རྟེན་
ལ་རབ་གནས་དང་། དེ་ནས་རོང་བོར་ཕེབས། ཁྲི་ཆེན་འཇམ་པའི་དབྱངས་ལས་བཀའ་ཆོས་དུ་མ་
གསན་ཏེ་གསང་སྔགས་ཀྱི་བདག་པོར་མངའ་གསོལ་བ་དང་། དེ་ནས་རྫོང་དཀར་དུ་ཕེབས། བཀའ་
ཆོས་འགའ་གནང་། ཀ་རིང་དུ་མར་ནང་རྡོ་རྗེ་འཆང་སོགས་ལ་མཁས་པ་ངག་དབང་དཔལ་ལྡན་
གྱི་ཕར་ཕྱིན་ཚིག་འགྲེལ་ཆ་ཚང་གི་དཔེ་ཁྲིད་གནང་སྟེ་མཇུག་གྲིལ། ཕར་ཕྱིན་གསུང་སྐབས་རྗེ་
ཉིད་ཀྱིས་ཇི་ལྟར་སྦྱངས་པའི་རྣམ་ཐར་དང་བསྟུན་ཏེ་ཉི་ཁྲི་དག་གཏུགས་དང༌། ལེ་མང་གཉིས་
ཀ་དང་། བརྒྱུད་སྟོང་བར་ཞིབ་ཏུ་སྦྱར། སྣང་བ་གཉིས། བསྡུས་དོན་ལེ་བརྒྱད་མ་རྣམས་ཕལ་ཆེ་
• 126 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
བ་དང༌། རྗེ་ཡབ་སྲས་ཀྱི་ལེགས་བཤད་གསུམ་དང༌། ཡིག་ཆ། མཚན་གསུམ། འགྲེལ་ཟིན་རྣམས་
ཞིབ་སྦྲགས་ངོས་མདོ་སྡེ་རྒྱན། རྒྱུད་བླ། རྗེས་དྲན་མདོ་ཊཱིཀ་དང་བཅས་པ་ཡོངས་རྫོགས། བྱང་སའི་
ཆེ་ལོང་། ལེགས་བཤད་སྙིང་བོའི་སྟོད། ལམ་རིམ་ལས་སྐབས་སུ་གང་མཁོ་རྣམས་ལ་དཔེ་ཁྲིད་རྒྱས་
པ་འགྲོ་བར་བྱས་ཏེ་ཕར་ཕྱིན་མཛུབ་ཁྲིད་ཡོངས་རྫོགས་གནང༌། དགུང་ལོ་སོ་གསུམ་ནས་ཞེ་གཅིག་
པར་ལོ་དགུའི་རིང་ཐུགས་ཁོམ་ནམ་ཡོད་དབུ་སྔགས་ཀྱི་གཞུང་ཆེ་ཆུང་ལ་དཔེ་གཟིགས་དང་། བདེ་
གསང་འཇིགས་དུས་བཞིས་མཚོན་བླ་མེད་གཙོ་བོར་གྱུར་བའི་རྡོ་རྗེ་ཐེག་པའི་གཞུང་ལུགས་རྒྱ་མཚོ་
ལྟ་བུའི་ཕ་རོལ་ཏུ་ཕྱིན། ཐུགས་དམ་གྱི་རྟེན་ལམ་རིམ་ཚོགས་ཞིང་དང་རྡོ་རྗེ་འཇིགས་བྱེད་ཀྱི་བསྙེན་
ཐང་སོགས་བཞེངས་གྲུབ་བསྟུན་བརྒྱད་པའི་ཉེར་དགུ་ནས་ལུག་ར་སྒར་གསར་དགའ་ལྡན་ཆོས་
འཕེལ་གླིང་དུ་ལོ་གསུམ་གྱི་རིང་རྡོ་རྗེའི་ཐེག་པའི་ཉམས་རྟོགས་ལ་རྩལ་སྦྱོང་བའི་བཅད་རྒྱ་མཛད་
པའི་ས་ཐོ་བཙུགས་ནས་ནངས་གུང་དགུང་གསུམ་ལ་ཉམས་ལེན་ལ་གཞོལ། ལམ་རིམ་གྱི་གནད་
དོན་ལག་མཐིལ་དུ་རྫས་བཀྲམ་པ་བཞིན་དུ་གྱུར་བ་རྗེ་འདི་ལྟ་བུ་མ་མཐོང་བས་གསུང་གི་བདུད་རྩི་
སྩོལ་བར་མར་ནང་རྡོ་རྗེ་འཆང་བཅས་ནས་ནན་ཏན་དུ་གསོལ་བ་བཏབ་པ་ལྟར། ལོ་འདིའི་ཟླ་དགུ་
བའི་ཉ་ནས་བཟུང་སྣོན་ཟླ་ཤོལ་དང་བཅས་པའི་ཆུ་ཁྱི་ལོ་རིལ་བོ་སྟེ་སྤྱི་ལོ༡༩༢༢ལོ་དང་ཆུ་ཕག་
སྟེ་སྤྱི་ལོ༡༩༢༣ལོའི་ཆོ་འཕྲུལ་ཉའི་བར་ཟླ་བ་རིལ་བོ་བཅུ་བདུན་དང་ཞག་ལྔ་བརྒྱ་གསུམ་གྱི་བར་
ཉིན་རེར་དུས་ཆུང་གསུམ་གྱི་ཡུན་ལ་ཆོས་སྐོར་རེ་རེ་བཞིན་བསྡུས་དོན། འབྲུ་འགྲེལ། ལུང་རིགས་
དཔེ་གསུམ་གྱིས་རྒྱ་ཆེར་བཤད་པ། དོགས་གཅོད། ལག་ཏུ་ལེན་ཚུལ་ལྔ་སྦྱར་ཏེ་ཕལ་ཆེན་དཀོན་
བརྩེགས་མདོ་མང་གསུམ་དང་། བཀའ་གདམས་གཞུང་དྲུག་ཕྱོགས་གཏོགས་རྒྱ་བོད་ཀྱི་ལེགས་
བཤད་རྣམས་དང༌། ས་སྡེ་སོགས་བྱམས་ཆོས་རྒྱ་བོད་ཀྱི་གཞུང་གང་རྙེད། དབུ་མ་མ་གཏོགས་པའི་
བཀའ་པོད་གཞན་བཞི་ཡོངས་རྫོགས་ཀྱི་འགྲེལ་བ། སྤྱི་དོན། མཐའ་དཔྱོད་ཀྱི་རིགས་དང༌། བཞི་བརྒྱ་
བ་དང༌། རིན་ཆེན་ཕྲེང་བ་དང་། འཇུག་པ་སོགས་ཀྱི་སྤྱོད་ཕྱོགས་རྣམས་དང་། ལམ་རིམ་བློ་སྦྱོང་གི་
ཡིག་སྣ་ཕྲ་མོ་ཚུན་ཆད་ཞིབ་སྦྲགས་ཀྱིས་སྤྱོད་པ་སྤྱི་བསླབ་ཡན་ཆད་ཀྱི་དཔེ་ཁྲིད་ཞིབ་མོ་སྩལ།
དགུང་ལོ་ཞེ་གཉིས་པ་ཆུ་ཁྱི་ལོ་སྟེ། སྤྱི་ལོ༡༩༢༢ལོའི་ཐ་སྐར་ཟླ་བའི་ནང་མཚམས་ཁོང་དུ་ཁྲི་
རྒན་འཇམ་པའི་དབྱངས་ལས་རྗེ་སྐལ་ལྡན་རྒྱ་མཚོ་ནས་བརྒྱུད་པའི་ཕྱག་ཆེན་ཁྲིད་བྱིན་རླབས་ཅན་
: 127 ;



ང། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དང༌། སྐྱིད་ཤོད་བློ་སྦྱོང་གི་ལུང་གསན།
དགུང་ལོ་ཞེ་གསུམ་པ་ཆུ་ཕག་ལོ་སྟེ། སྤྱི་ལོ༡༩༢༣ལོའི་ཆོ་འཕྲུལ་ཉ་ལ་སེམས་བསྐྱེད་མཆོད་པ་
དང་བཅས་ལམ་རིམ་གྲུབ་པའི་མུ་མཐུད་བཅུ་ཆ་ཆེན་མོའི་སྐོར་ནག་ཟླའི་ཚེས་གཅིག་ལ་ཞི་རྒྱས་ཀྱི་
སྦྱིན་སྲེག་བཅས་མཐར་ཕྱིན་པར་མཛད། གསུམ་པའི་ཚེས་མགོ་ནས་ཆུ་དམར་སྤྲུལ་བའི་སྐུ་བློ་བཟང་
ལེགས་བཤད་རྒྱ་མཚོ་སོགས་གསན་མཁན་ལྔ་བཅུར་ཉེ་བར་ལམ་ཁྲིད་དགེ་ལེགས་འོད་སྣང་འགྱེད་
པའི་ཉིན་བྱེད་ཀྱི་ཁྲིད་མཚམས་ཁོང་ནས་སྩལ་ཏེ་ཉ་ལ་ཕྱི་མཚམས་གྲོལ། བསམ་གྱིས་མི་ཁྱབ་པའི་
གསང་བའི་ཡོན་ཏན་མང་བོར་དབང་འབྱོར་བ་ནི་རྟོགས་བརྗོད་དུའང་འབྱུང་ལ། གནས་འདི་རྗེ་
རང་ཉིད་ནས་ཀྱང་ཇི་བཞིན་ཞལ་གྱིས་བཞེས་པར་མི་མཛད་པས་འདིར་གསལ་བར་སྒྲོགས་མི་ནུས་
སོ་ཞེས་མར་ནང་རྡོ་རྗེ་འཆང་གསུང་། ལྟག་རྡོར་ཕེབས་ཏེ་མར་ནང་རྡོ་རྗེ་འཆང་དང་བཅས་པར་
རྣམ་འགྲེལ་དང་། ཞབས་དྲུང་སྤྲུལ་བའི་སྐུ་ལ་མཛོད་དང་། སྙན་ངག་གི་མཛུབ་ཁྲིད་གནང་། རྫོང་
དཀར་དུ་ཉམས་ལེན་དང་དཔེ་ཁྲིད་ཀྱིས་དུས་འདའ་བར་བྱེད།
དགུང་ལོ་ཞེ་བཞི་བ་ཤིང་བྱི་ལོ་སྟེ། སྤྱི་ལོ༡༩༢༤ལོར་ཁྲི་རྒན་འཇམ་པའི་དབྱངས་ཀྱིས་ཞུས་པ་
བཞིན་རྡོ་རྗེ་རྫོང་དུ་ཕེབས། འཇིགས་མཛད་རྡོ་རྗེ་རྫོང་ཞེས་པའི་མཚན་འདི་ཡང་ཡོངས་འཛིན་
བློ་བཟང་དཔལ་ལྡན་མཆོག་གིས་སྩལ། ཁྲི་རྒན་འཇམ་པའི་དབྱངས་གཙོར་བཞུགས་ལ་ལམ་རིམ་
ཆུང་ངུ་དང་ལེགས་བཤད་སྙིང་བོ་ཆེ་ཆུང་། སྟོང་ཐུན་ཆེན་མོ། རྒྱན་འཇུག འདུལ་བ་རྒྱ་མཚོའི་སྙིང་
བོ། བླ་མ་ལྔ་བཅུ་བ། སྔགས་རིམ་ཆེན་མོ། རིམ་ལྔ་གསལ་སྒྲོན། སྦས་དོན་ཀུན་གསལ་རྣམས་ཀྱི་
བཤད་ལུང་། ལམ་ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་དང་འཇམ་དཔལ་ཞལ་ལུང་གི་
མྱོང་ཁྲིད། ལྕང་སྐྱའི་ཨ་མའི་ལྟ་མགུར་གྱི་སྟེང་ནས་ལྟ་ཁྲིད། སྙན་ངག་ལེའུ་གསུམ་ཚང་མའི་ཞིབ་
ཁྲིད་བཅས་ཕུལ། རྡོ་རྗེ་འཆང་དེ་ཉིད་ལས་ལམ་མཆོག་སྙིང་བོའི་ཁྲིད་སྔོན་དུ་འགྲོ་བས་མི་ཏྲ་རྡོར་
ཕྲེང་། འཇིགས་བྱེད་ཞེ་དགུ་མ། རོ་ལངས་བརྒྱད་སྐོར་སོགས་ཀྱི་ལུང་གསན། ན་མོ་ཝང་རྒྱ་ཤང་ཐང་
དུ་དར་ཧན་རྟིས་ཚང་ཁར་ལྔ་བའི་ཚེས་བརྒྱད་ནས་མར་ནང་རྡོ་རྗེ་འཆང་ལ་རྣམ་འགྲེལ་ལེའུ་གཉིས་
པ། ཞབས་དྲུང་སྤྲུལ་བའི་སྐུར་ཕར་ཕྱིན། ཨ་འཕར་སྤྲུལ་བའི་སྐུར་དབྱངས་ཅན་མ་དང་ཀ་ལཱ་བའི་ས་
རིས་སོགས་གནང༌། དེ་ནས་རྭ་རྒྱར་གནས་གཟིགས་དང་མཆོད་མཇལ་གནང་། ལ་མོ་བདེ་ཆེན་དུ་
· 128：



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། གླུ
རྡོ་རྗེ་འཆང་ཆེན་པོའི་སྤྲུལ་བའི་ཟློས་གར་གྱི་དགྱེས་ཞལ་མཇལ། སྐུ་གདུང་རིན་པོ་ཆེར་མཆོད་བཀུར་
མཛད། དེ་ནས་ཟལ་མོར་ཕེབས།
དགུང་ལོ་ཞེ་ལྔ་བ་ཤིང་གླང་ལོ་སྟེ་ སྤྱི་ལོ༡༩༢༥ལོར་ཀ་རིང་དུ་ཕེབས། ཡི་སྒར་བྱ་བཏང་ཐུབ་
བསྟན་རྒྱ་མཚོར་དུས་འཁོར་རྒྱུད་འགྲེལ་བ་འགྲེལ་བཤད་དང་བཅས་པའི་མཛུབ་ཁྲིད་སྩལ། ཀིརྟིའི་
སྐུ་དབོན་དཀོན་མཆོག་ཆོས་འཕེལ་རྒྱ་མཚོ། དྲུང་ཆེན་བློ་བཟང་སངས་རྒྱས། མཁར་དགུའི་ང་རོ་
བསོད་ནམས་བསྟན་འཛིན་ཡབ་སྲས་སོགས་ལ་ལམ་རིམ་བསྡུས་དོན་གྱི་བཤད་ལུང་དང་། སྐུ་
དབོན་ཆེན་མོས་ཀིརྟི་ཡང་སྤྲུལ་མཆོག་གི་སྐུ་ཡོན་གཙང་བཞེས་ཀྱི་འགན་འགེལ་སོགས་ཀྱི་ཞུ་འབུལ་
རིགས་ལ་གང་འོས་ཀྱི་ལན་སྩལ། ཟླ་སྨད་ལུག་ར་སྒར་གསར་དུ་དབྱར་ཞལ་བཞེས་ཏེ་དཔེ་ཁྲིད་འཕྲོ་
བསྐྱངས། ཤེལ་དགོན་དུ་ཆུ་དམར་ཚང་དང་ལྷ་གཞིས་སྤྲུལ་བའི་སྐུ་སོགས་ལ་ཐུན་མོང་བའི་ཞི་ཁྲོ་
སྦྲགས་སྒྲུབ་ཀྱི་ཁྲིད་དང་། སེང་གཤོང་མ་མགོ་དགོན་ཕུན་ཚོགས་ཆོས་གླིང་དུ། མར་ནང་རྡོ་རྗེ་འཆང་
དང་བཅས་པ་ལ་མཁྱེན་གསུམ་གྱི་རྣམ་པ་དང་སྦྱར་བའི་ལམ་ཁྲིད་དང་གཅིག་ལ་ཚེམ་བུ་དར་ཁྲིད་
ཀྱི་ཁྲིད་གནང༌། འདི་སྐབས་ནས་བཟུང་སྐུ་ཚ་འཇམ་དབྱངས་བཀྲ་ཤིས་པ་ཞབས་པད་དུ་བླངས་ཏེ་
སྐུ་དངོས་ནས་ལྗགས་ཀློག་སློབ་པ་སོགས་ལུགས་གཉིས་ཆར་ནས་མི་མཉམ་པའི་བརྩེ་སྐྱོང་གནང༌། །
དགུང་ལོ་ཞེ་དྲུག་པ་མེ་སྟག་ལོ་སྟེ། སྤྱི་ལོ༡༩༢༦ལོར་ཞང་ཞུང་རཱ་མ་ཎའི་རྟོགས་བརྗོད་དང་
སུམ་རྟགས་མཛུབ་ཁྲིད། བརྒྱ་རྩ་ལུགས་གཉིས་ཀྱི་ཕྱག་ཁྲིད་སྩལ། ཁྲི་ཆེན་མཆོག་དྲུག་ཅུའི་དགུང་
ཀེག་ཏུ་ཕེབས་པར་བརྟན་བཞུགས་ཕུལ། དེ་ནས་ལྟག་རྡོར་ཕེབས། བིས་མདོའི་གྲྭ་ཚང་གི་མཆོད་
རྟེན་ཞིག་གསོའི་ཆེད་ལྗགས་བཀོད་གང་དགོས་གནང་ཞིང་ཐོག་མར་ཨརྒའི་ཆོ་ག་དང་མཇུག་ཏུ་
རབ་གནས་མདོར་བསྡུས་མཛད། སྟོན་ཀ་རིང་དུ་ཕེབས། རབ་གནས་དབྱངས་ཆགས་སོགས་སྔོན་
དུ་བཏང་སྟེ་འདི་ཀ་ནས་གསར་བཞེངས་རྗེ་ཡབ་སྲས་ཀྱི་སྣང་བརྙན་ལ་དགུ་བའི་ཚེས་གཅིག་ནས་
ཉིན་གསུམ་གྱི་རིང་དགེ་ལེགས་རྒྱ་མཚོའི་ཆར་འབེབས་སྟེང་ནས་དམ་ཡེ་དབྱེར་མེད་དུ་སྲེ་བའི་རབ་
གནས་ཀྱི་ཆོ་ག་རྒྱས་པའི་རྡོ་རྗེ་སློབ་དཔོན་མཛད་ཅིང་། ཡོན་བདག་བསྒོ་བའི་ལྗགས་བཤད་སྐབས་
ལྷ་དར་ཆེ་ལེགས་ཤིག་ཕྱག་དངོས་ཀྱིས་མར་ནང་འཇིགས་མེད་དམ་ཆོས་རྒྱ་མཚོ་བཅས་ལ་སྩལ་ཏེ་
སྤྱིར་བསྟན་འགྲོའི་དོན་དང་། ཁྱད་པར་ཆོས་འཆད་སྤེལ་རྣམ་པར་དག་པས་རྗེའི་བསྟན་པ་གཞན་
·
29：



༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དང་བསྲེ་བསླད་མེད་པར་སྐྱོང་དགོས་པའི་བཀའ་དམ་ཚིག་ལ་བཀར་བ་གནང་། རྗེའི་སྐུའི་མདུན་དུ་
དགེ་ལྡན་བསྟན་པ་རྒྱས་པའི་སྨོན་ལམ་གྱི་བཤད་ལུང་དང༌། ཉིན་མང་བོར་བདེ་གསང་འཇིགས་དུས་
ཀྱི་སྒྲུབ་མཆོད་ཐུགས་ཉམས་སུ་བསྟར། དེ་ནས་མཐུ་བ་དགོན་དུ་ཕེབས། །
དགུང་ལོ་ཞེ་བདུན་པ་རབ་རྒྱལ་མེ་ཡོས་ལོ་སྟེ། སྤྱི་ལོ༡༩༢༧ལོར་ཀ་རིང་དུ་ལུང་ཁ་ཡར་གནང་། ལྟག་
རྡོ་དང་བིས་མདོའི་གྲྭ་ཚང་བརྒྱུད་རྡོ་ཕུག་ཏུ་ཕེབས་ཏེ་དབུ་མའི་དཔེ་ཁྲིད་གཙོར་འདོན་ངོས་དེ་གའི་
ཁང་བ་གསར་གྲུབ་ཀྱི་ཁ་བསྲོར་ལྟ་ཁྲིད་དང་རིག་གནས་འགའ་གསུངས། ཐར་བ་གླིང་དུ་དབྱར་ཞལ་
བཞེས། ཟླ་བདུན་པའི་ནང་རྡོ་རྗེ་འཆང་གི་སྤྲུལ་སྐུ་ཀ་རིང་དུ་ཕེབས་པར་བསུ་སྐྱེལ་མཆོད་བཀུར་
དང་བཅས་ལུགས་གཉིས་ཀྱི་སྙན་སྐུལ་འགངས་ཅན་ཕུལ། རོང་བོ་དང་ཤར་བླ་བྲང་དུ་སྐྱབས་མགོན་
བདུན་པ་ཆེན་མོས་ཡོངས་འཛིན་དུ་བཀུར་བའི་སྙན་གསན་ཕུལ། རྗེ་འདིས་ཀྱང་ཕྱག་ལན་སྔོན་དུ་
བཏང་སྟེ་ཡོན་ཏན་གཞིར་གྱུར་མའི་ཁྲིད་ཕུལ་བར་མར་ནང་རྡོ་རྗེ་འཆང་སོགས་ཀྱང་ཆོས་གྲལ་དུ་
ཚུད་པའི་གཟིགས་པ་ཡངས། དེ་ནས་ཀ་རིང་དུ་ཕེབས།
དགུང་ལོ་ཞེ་བརྒྱད་པ་ས་འབྲུག་ལོ་སྟེ། སྤྱི་ལོ༡༩༢༨ལོར་རོང་བོར་ཕེབས་ཏེ་དབོ་ཟླའི་ཚེས་བཞི་
ནས་ཡོན་ཏན་ཁང་གསར་དུ་རྒྱུན་བཞུགས་སྒོས་སྐྱབས་མགོན་བདུན་པ་ཆེན་མོར་དག་ཡིག་དང་
བསྡུས་གྲྭའི་དཔེ་ཁྲིད་ཀྱི་དབུ་ཚུགས། ཁྲི་རྒན་རྡོ་རྗེ་འཆང་ལ་གསུང་མགུར་བདེ་ཆེན་ཀུན་བཟང་རྒྱས་
པའི་རོལ་མོ་དང་། དབུ་མ་ཆེན་མོའི་རང་སྐད་ཀྱི་ཁྲིད་རྣམས་ཕུལ། ཕྱི་མ་འདི་ཁྲི་རྒན་མཆོག་ནས་
གོང་ས་མཆོག་དང་ལྷན་དུ་གསན་པར་མཛད་པ་ནི་སྤྲུལ་བའི་ཟློས་གར་ཕྱི་མ་སྐྱབས་མགོན་མཆོག་གི་
སྐུ་མཆེད་དུ་འཁྲུངས་པའི་རྟེན་འབྲེལ་བསྒྲིགས་པ་གདོན་མི་ཟའོ། །རྡོ་ཕུག་ཏུ་མཚན་སྒྲོགས་སྤྲུལ་སྐུ་
འཇམ་དབྱངས་ཆོས་རྒྱན། ཚེ་ཏན་ཞབས་དྲུང་དགེ་འདུན་བཤད་སྒྲུབ་རྒྱ་མཚོ་སོགས་ལ་རྔོག་དཀྱིལ་
བདུན་སོགས་ཀྱི་དབང་སྩལ། ཀ་རིང་ཚོ་ལྔ་ཡི་སྒར་རོང་བོ་རྣམས་བརྒྱུད་སྒོས་སྟེང་དུ་ཕེབས། གོང་
ས་མཆོག་སོགས་ལ་བསྡུས་གྲྭའི་ཁྲིད་གནང་། གོང་ས་མཆོག་མཚན་ཞབས་པ་དང་ལྷན་དུ་བགྲོ་གླེང་
ཐོག་མར་མཛད་པར་འབྲུག་གྲགས་ཏེ་ཁ་ཆར་འདྲེས་མར་བབས་པ་རྟེན་འབྲེལ་འགྲིགས། དགག་དབྱེ་
ཐོན་ནས་རོང་བོར་གོང་ས་མཆོག་ལ་ལམ་རིམ་ཆུང་ངུའི་བཤད་ལུང་གནང༌། དར་ཞིང་བ་རྣམས་
ལ་ལམ་རིམ་ཆེན་མོའི་མཛུབ་ཁྲིད་གནང་བཞིན་པའི་སྐབས། ཁྲི་ཆེན་མཆོག་གིས་དཔྱིད་ཕྱོགས་ནས་
， 130 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། །
སྙུན་གཞི་བཞེས་པ་རིམ་ལོད་དུ་གྱུར་བར་བརྟེན། གསེར་ཞལ་མཇལ་བཞེད་ཀྱིས་ཉིན་གཉིས་ཀྱི་རིང་
ཐ་མའི་ཞལ་གདམས་སྦ་གསང་མེད་པར་གསན། །
དགུང་ལོ་ཞེ་དགུ་བ་ས་སྦྲུལ་ལོ་སྟེ། སྤྱི་ལོ༡༩༢༩ལོར་རྫོང་དཀར་དུ་ཡི་གེ་བཞི་བའི་བསད་བཟློག་
གི་ཁྲིད་སོགས་ཆོས་རྒྱུན་དུ་མ་གནང་སྟེ་ལུག་ར་སྒར་སར་དུ་ཕེབས། གོང་ས་མཆོག་གི་གཙོས་མོས་
འདུན་ཅན་སོ་སོར་སུམ་རྟགས་དག་གསུམ། སྙན་ངག རྟགས་རིག རྒྱ་བོད་ཀྱི་རྩིས་སོགས་ཀྱི་མཛུབ་
ཁྲིད་སོགས་གནང་།
དགུང་ལོ་ལྔ་བཅུ་བ་ལྕགས་རྟ་ལོ་སྟེ། སྤྱི་ལོ༡༩༣༠ལོར་རྗེ་དཔའ་རི་བ་ལས་བཀའ་འགྱུར་ཁ་སྐོང་
གི་འཕྲོ་གསན། དགུང་ལོ་ཉེར་བཞི་བའི་དུས་ནས་དབེན་པ་གཙོ་བོར་བསྟེན་ཅིང་དགུང་ལོ་ཉེར་དྲུག་
པའི་དུས་སུ་བླ་མ་རྡོ་རྗེ་འཆང་ཆེན་པོས་ལམ་ཡོངས་རྫོགས་ལ་སྒྲུབ་པ་སྙིང་བོར་གཞོལ་བའི་སྐུལ་མ་
རྗེན་པར་མཛད་པ་ནས་བཟུང་མདོ་སྔགས་ཡ་མ་བྲལ་བར་ཉམས་བཞེས་མཐིལ་དུ་མཛད། ཡོངས་
འཛིན་བདེ་ཡངས་འཇམ་དབྱངས་དགའ་ཚལ་ཞེས་བྱ་བ་གསར་དུ་བསྐྲུན་པར་ཕྱགས་ཕབ། གཉིས་
པའི་ཉར་མཚན་ཞབས་གསར་བསྐོ། དེ་ནས་ལྟག་རྡོ། ཐེ་བུ། རོང་བོ་བཀྲ་ཤིས་འཁྱིལ་དུ་ཕེབས་ཏེ་
དཔེ་ཁྲིད་མནོས། དགུ་བའི་ནང་གཉན་ཐོག་ཏུ་ནཱ་རོ་ཆོས་དྲུག་ཡིད་ཆེས་གསུམ་ལྡན་གྱི་བཤད་ལུང་
སོགས་གནང་། རྐ་སར་དགེ་འདུན་རྒྱ་མཚོ་ལ་མཁས་གྲུབ་རྒྱུད་སྡེ་སྤྱི་རྣམ་གྱི་མཛུབ་ཁྲིད་རྣམས་
དང༌། གོང་ས་མཆོག་ལ་དཔེ་ཁྲིད་འཕྲོ་དང་གོང་སའི་སྐུ་བཅར་འཕྲིན་ལས་རྣམ་རྒྱལ་བར་གྲུབ་
མཐའ་སོགས་གནང་།
དགུང་ལོ་ང་གཅིག་པ་ལྕགས་ལུག་ལོ་སྟེ། སྤྱི་ལོ༡༩༣༡ལོར་གོང་ས་མཆོག་དང་ལྷན་དུ་ལོ་སར་
དུས་སྟོན་མཛད་པ་ཐོག་མ་ཡིན་པས་བདུད་རྩི་ཁང་དུ་ཡབ་སྲས་མཇལ་འཛོམས་སྐབས་སྐྱབས་མགོན་
མཆོག་ནས་དབུ་ཞྭ་གསེར་མདོག་གསར་བསྐྲུན་ཅིག་གནང་བ་དགོངས་གཞི་ཟབ་པར་གོ །སེང་གེ་
གཤོང་མ་མགོར་གོང་ས་མཆོག་ལ་གསན་སྦྱོང་དཔེ་ཁྲིད་གནང༌། ལྟག་རྡོ་དང་ཀ་རིང༌། གསུམ་པའི་
ཉི་ཤུ་ལ་བཏེག་སྟེ་བཞི་བའི་ཚེས་ལྔར་སྟག་ཚང་ལྷ་མོའི་སྲིབ་དགོན་བློ་གླིང་དགེ་ལྡན་བཀྲ་ཤིས་
འཁྱིལ་དུ་འབྱོར། རྗེ་འདི་དགུང་ལོ་སུམ་ཅུ་བའི་གཞུང་གསར་དམ་བཅའི་སྐབས་བདེན་བཞིའི་སྐོར་
ལ་རྩོད་གླེང་རང་ལུགས་གཙོ་བོར་གནང་བར་བརྟེན། ཁ་སྒང་སྤྲེལ་ནག་པ་འཕྲིན་ལས་རྒྱ་མཚོས་
: 131:



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དགག་ཡིག་ཉུང་ངུ་ཞིག་བྱས་པ་ལ་མར་ནང་རྡོ་རྗེ་འཆང་གིས་ཕྱིས་སུ་རབ་ཚེས་ཆུ་ཕག་ལོ་སྟེ། སྤྱི་
ལོ༡༩༢༣ལོར་རྩོད་ཡིག་འཇིགས་མེད་རིགས་པའི་གད་རྒྱངས་བརྩམས་པར་མཁས་པ་ཆགས་སྡང་
གི་བརྗོད་རིགས་མེད་ནའང་། འདི་སྐབས་བླ་བྲང་བཀྲ་ཤིས་འཁྱིལ་ནས་དངུལ་རྭའི་ཏྲེ་བོ་གྲགས་
པས་དགག་ཡིག་སྔ་ཕྱིར་ཕུལ་བ་ལ་མི་འཇིགས་སེང་གེ་ཁྲོས་པའི་ང་རོ་ཞེས་པ་ཕོ་ཉ་ཚིགས་བཅད་
དང༌། དེ་དོན་གསལ་བའི་གསུང་རིས་ཚིག་ལྷུག་བཅས་འཕྲིན་དུ་བསྐུར་བར་མཛད། དྲུག་པའི་ཚེས་
བཞིར་ཀིརྟི་སྐུ་ཕྲེང་བཅུ་བ་ངག་དབང་བློ་བཟང་བསྟན་པ་ཚེ་རིང་དཔལ་བཟང་བོ་ནས་སྐུ་གསུང་
ཐུགས་རྟེན་སོགས་ཕུལ་ཏེ་གསན་སྦྱོང་གི་གསོལ་བ་བཏབ་པ་ལྟར། འདུན་ལེགས་མའི་ལུང་གཟབ་
བཤད་དང་སྦྲགས་སྔོན་དུ་བཏང་སྟེ་བསྡུས་གྲྭའི་དཔེ་ཁྲིད་ཀྱི་དབུ་ཚུགས། དགུ་བའི་ཚེས་དགུ་ལ་རེབ་
གོང་དུ་ཆིབས་ཞལ་བསྒྱུར། བཅུ་བའི་ཡར་ཚེས་ལ་གལ་ཏེ་མཁས་པ་མཐོང་གྱུར་ན། །ཕ་གསོད་པ་
ནི་ལྟ་བུར་སེམས། །ཞེས་གསུངས་པའི་དོན་མངོན་དུ་གྱུར་ཏེ། ཡབ་སྲས་ལྷན་ལུག་ར་སྒར་གསར་དུ་
ཕེབས་པར་མར་ནང་རྡོ་རྗེ་འཆང་གིས་བཅུ་གཅིག་པའི་བཅོ་བརྒྱད་ལ་རྡོ་ཕུག་ཏུ་གདན་དྲངས།
དགུང་ལོ་ང་གཉིས་པ་ཆུ་སྤྲེལ་ལོ་སྟེ། སྤྱི་ལོ༡༩༣༢ལོར་ལྟག་རྡོར་གོང་ས་མཆོག་ལ་རྟགས་རིག་
གི་དཔེ་ཁྲིད་འབུལ་བའི་དབུ་བཙུགས་ཏེ་ཀ་རིང་དང་དར་ཞིང་དུ་དཔེ་ཁྲིད་གང་ལ་གང་འཚམས་
གནང་། རྩེ་གཞུང་དུ་རྫོང་ཆུང་སྤྲུལ་སྐུ་མཁས་བཙུན་ལུང་རིགས་རྒྱ་མཚོ་སོགས་ལ་ལམ་མཆོག་སྙིང་
བོ། བླ་མའི་རྣལ་འབྱོར། ཕྱག་ཆེན། བསྙེན་ཆེན་རྣམས་ཀྱི་ཁྲིད་གནང༌། །
དགུང་ལོ་ང་གསུམ་པ་ཆུ་བྱ་ལོ་སྟེ། སྤྱི་ལོ༡༩༣༣ལོར་སེང་གེ་གཤོང་མ་མགོ་དགོན་དུ་གོང་ས་མཆོག་
དང་དགྱེས་ཞལ་འཛོམས། རོང་ཆེན་ཀིརྟི་ཕེབས་པར་སྐུ་དངོས་ཀྱིས་བསུ་བཀུར་གནང་། བླ་བྲང་ནས་
རྩོད་པ་བགྱིད་པར་སྤྱན་འདྲེན་པ་ཡིན་ཞེས་འཕྲིན་ཡིག་ཐོགས་པའི་རིགས་སྨྲ་གསུམ་སླེབས་པར་
གང་འོས་ཀྱི་གསུང་ལན་སྩལ། འདི་ནས་བཟུང་སྐུ་དབོན་རོང་བྱམས་ཆེན་ཚོ་འདུ་མཁན་སྤྲུལ་རིན་
པོ་ཆེ་འཇམ་དབྱངས་འཕྲིན་ལས་རྣམ་རྒྱལ་ཞབས་པད་དུ་བཅར་བར་ལུགས་གཉིས་ཀྱིས་གཟིགས་པ་
སྨར། ཀ་རིང་དུ་གོང་སར་གྲུབ་མཐའ་དང་ས་ལམ་སོགས་ཀྱི་དཔེ་ཁྲིད་གནང་། བླ་བྲང་ནས་རིགས་
པ་སྨྲ་བ་ཁེངས་ལྡན་ཉི་ཤུ་ཙམ་དཔུང་བསྒྲིགས་ཀྱིས་སྐུ་འབུམ་དུ་རྩོད་པ་བགྱིད་དུ་ཤོག་ཅེས་ཡིག་
ཤར་གཅིག་བསྐུར། རྐང་ཚའི་སྒར་དུ་ཆུ་སྟོད་ཟླ་བའི་ཚེས་བཞིར་གོང་ས་མཆོག་ནས་ཕར་ཕྱིན་གསན་
• 132



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། སྨིཾ
སྦྱོང་གི་དབུ་བཙུགས་ཏེ་དམ་བཅའ་གསར་བཙུགས་དང༌། ཉིན་གསུམ་རིང་དགའ་སྟོན་དང་འབྲེལ་
སྤྲོ་སྤྲོ་གནང་། མཐའ་སྨུག་སྟོབས་ལྡན་གུར་སྒར་དུ་རྫོང་དཀར་སྔོན། བྱང་རྩེ་ཚང་། མཚོ་བདུན་དགེ་
བཤེས་སྤྲུལ་སྐུ་སོགས་ལ་ལམ་རིམ་བསྡུས་དོན་གནང༌། ཀ་རིང་དང་ཟལ་མོ་བརྒྱུད་རྫོང་དཀར་དུ་
སྨིན་དྲུག་ཟླ་བའི་ཚེས་བཅུ་གཉིས་ནས་རྒྱལ་ཟླའི་ཚེས་ཉེར་གཅིག་པར་སྐྱབས་མགོན་མཆོག་ལ་ཕར་
ཕྱིན་དཔེ་ཁྲིད་བསྐྱངས།
དགུང་ལོ་ང་བཞི་བ་ཤིང་ཁྱི་ལོ་སྟེ། སྤྱི་ལོ༡༩༣༤ལོའི་ཧོར་ཟླ་དང་པོའི་སྨད་ནས་བཟུང་གོང་
ས་མཆོག་ལ་བྱམས་གཞུང་མན་གཙོར་འདོན་ངོས་ཞར་ཆོས་སུ་དཔག་བསམ་འཁྲི་ཤིང་མཆན་
སུམ་སྦྲགས་དཔག་བསམ་འབྲས་བུ་དང་གུང་བསྒྲིགས་པའི་མཛུབ་ཁྲིད་གནང་བཞིན་རྩོམ་རྒྱུགས་
བཞེས་པར། ཕུན་ཚོགས་བཞི་ལྡན་འབྲས་བུའི་ཁུར་གྱིས་དུད། །སྙན་པའི་གྲགས་པ་དཀར་བོའི་མེ་
ཏོག་གིས། །རབ་ཏུ་མཛེས་པའི་དཔག་བསམ་ལྗོན་པ་ཆེ། །དཔལ་ལྡན་སྨྲ་བའི་དབང་བོ་རྒྱལ་གྱུར་
ཅིག །ཅེས་གནང་བར་ཐུགས་དགྱེས་ཉམས་བསམ་གྱིས་མི་ཁྱབ་པ་དང་བཅས་འཕགས་ཆེན་དམ་
པའི་མཛད་པར་བསྔགས་པ་ཆེན་པོ་ཕུལ། ནག་ཟླའི་བཅོ་ལྔ་ལ་མདོ་རྒྱན་སྦྱོར་བའི་དབུ་ཚུགས་ཙམ་
མཛད། རྨེ་རྒྱལ་དཔལ་མགོན་འཕྲིན་ལས་པས་ཞབས་ཕྱིའི་ཁུར་བླངས་པ་ལྟར་སྡེ་དགེ་ནས་བཀའ་
བསྟན་གསར་བཞེངས། ཟླ་བཅུ་པའི་ཚེས་བཅུ་གཉིས་ཉིན་ཕེབས་པར་གོང་ས་མཆོག་གི་གཟིགས་
དཔེར་གཏན་འབུལ་བྱས། ཁྲི་རྒན་འཇམ་པའི་དབྱངས་ཀྱི་སྤྲུལ་བའི་སྐུ་གདན་སར་བཀོད།
དགུང་ལོ་ང་ལྔ་བ་ཤིང་ཕག་ལོ་སྟེ། སྤྱི་ལོ༡༩༣༥ལོའི་ཟླ་གཉིས་པའི་ཚེས་གཅིག་ནས་གོང་ས་
མཆོག་ལ་སྐྱབས་འགྲོ་སོགས་དང་། ནག་ཟླ་ཡན་ལ་བདེན་བཞིའི་བར་གྲུབ་ཅིང་བདེན་བཞིའི་སྐབས་
རྩོད་ཡིག་རིགས་པའི་གད་རྒྱངས་སུ་བྲིས་པ་རྣམས་ཀྱི་དོན་ཞིབ་འཇགས་སུ་ཁྲིད། སྣོན་ཟླའི་བཅུ་
གསུམ་ལ་རྡོ་ཕུག་ནས་ཆིབས་བཏེག ཚེས་བཅུ་དགུ་ལ་གོང་ས་མཆོག་ཞབས་ཕྱི་མཛད་དེ་སྐུ་འབུམ་
དུ་པཎ་ཆེན་རིན་པོ་ཆེར་ནང་མཇལ། བརྒྱད་པའི་ཟླ་མགོར་རོང་བོར་འབྱོར་ཏེ་ཚེས་བཅུ་ནས་གོང་
ས་མཆོག་ལ་བཤད་ལུང་འགའ་དང་། མཁན་ཆེན་བྱམས་ཁང་རབ་གནས་ཀྱི་ཆོག་གྲྭར་ཕེབས། རྫོང་
དཀར་དུ་གོང་ས་མཆོག་ལ་སྐྱབས་གསུམ་དང་དགེ་འདུན་ཉི་ཤུའི་དཔེ་ཁྲིད་གནང་། དགུན་སྨད་རྡོ་
སྦིས་དགེ་བཤེས་ཀྱིས་རྩོད་ཡིག་འཇིགས་མེད་རིགས་པའི་གད་རྒྱངས་རྗེ་འདི་ཉིད་ཀྱི་དངོས་རྩོམ་ཡིན་
• 133.



རྨི ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པའི་ལུགས་སུ་བྱས་པའི་བརྒལ་ལན་བསྐལ་བའི་མེ་དཔུང་འབྱོར་བ་གཟིགས་ཏེ་བསྙེལ་བྱང་འགའ་
བཀོད།
དགུང་ལོ་ང་དྲུག་པ་མེ་བྱི་སྟེ། སྤྱི་ལོ༡༩༣༦ལོར་ལོ་གསར་ནས་དགག་ལན་ཆུའི་འཁྲུལ་འཁོར་
བརྩམས། ཆོ་འཕྲུལ་དབོ་ཟླ་ཚེས་བཅུ་གཅིག་ལ་དགག་ལན་ཆུའི་འཁྲུལ་འཁོར་གྱི་མཇུག་གྲུབ་པར་
མཛད། རྡོ་ཕུག་ཏུ་དགག་ལན་གླེགས་བམ་དུ་བཀོད་གྲུབ་བསྟུན་བིས་མདོའི་གསེར་ཁ་སྤྲུལ་སྐུ་
འཇིགས་མེད་སྐལ་བཟང་རྒྱལ་མཚན་དབུས་ཕེབས་ཕྱག་ཏུ་བཞག་སྟེ། རྡོ་སྦིས་དགེ་བཤེས་ལ་ཟང་
ཟིང་གི་སྐྱེས་དང་བཅས་བསྐུར། པཎ་ཆེན་རིན་པོ་ཆེའི་མཛད་སྒོའི་གདུང་བསྣམས་བཞིན་མཐོང་བ་
དོན་ལྡན་མཚན་ཞབས་བཅས་ལ་ཚིག་འགྲེལ་བྱམས་པའི་ཞལ་ལུང་དང་གསེར་ཕྲེང་སྦྲགས་ཏེ་རྒྱན་
ཡོངས་རྫོགས་ཀྱི་དཔེ་ཁྲིད་གནང་། ས་ག་ཟླ་བའི་ཚེས་བཅུ་བཞི་ལ་པཎ་ཆེན་མཆོག་རེབ་གོང་དུ་
ཕེབས་པར་ཆིབས་བསུ་དང༌། གར་ཕེབས་སུ་ཞབས་པད་དུ་བཅར། པཎ་ཆེན་མཆོག་རེབ་གོང་དུ་
ཉིན་དགུ་ལྷག་བཞུགས། དེ་དུས་ཞབས་ཕྱི་བསྙེན་བཀུར་བློ་ཡུལ་ལས་འདས་པ་བསྒྲུབས་པས་པཎ་
ཆེན་འཁོར་དང་བཅས་པ་ཐུགས་དགྱེས་རྩེར་སོན། པཎ་ཆེན་མཆོག་ནས་འཕགས་མཆོག་སྤྱན་རས་
གཟིགས་ཀྱི་དབང་དངོས་སྟེ་སོགས་གདན་ས་འདིར་གང་གནང་གསན་ཞིང་། གོང་ས་མཆོག་ཆེ་ཁག་
ཉུང་བསྡུས་ལ་ཕྱག་ཆེན་གྱི་ཁྲིད་སྩོལ་སྐབས་ཀྱང་པཎ་ཆེན་མཆོག་གིས་དབུ་ཞབས་ཀྱི་ཕྱག་ལེན་དང་
བྱིངས་འདྲེན་སོགས་ཁྱེད་ནས་ཇི་ལྟར་གནང་བ་དེ་ཀས་འཐུས་པ་ཡོང་ཞེས་བཀའ་ཕབ། རྗེ་འདིའི་
ཡོན་ཏན་གྱིས་ཐུགས་འཕྲོགས་ཏེ་མཚན་ཞབས་ཡེ་ཤེས་ཚུལ་ཁྲིམས་སོགས་ནས་བསྟོད་པའི་ཚིགས་
བཅད་བརྩམས་ཏེ་ཕྱག་འབུལ་བགྱིས་པའང་ཡོད། དེ་ནས་གོང་ས་མཆོག་གི་སྐུ་དབོན་དམ་པ་དགེ་
ལེགས་རྒྱ་མཚོ་སོགས་ཀྱིས་ཕེབས་སྐྱེལ་དང་། སྒོས་སྟེང་དགའ་ལྡན་ཆོས་འཕེལ་དུ་ཕེབས། པཎ་
ཆེན་མཆོག་གི་མཛད་འཕྲིན་ཕྱོགས་བསྡུས་སྙན་ངག་ཕུལ་དུ་བྱུང་བ་རྟོགས་བརྗོད་གསེར་གྱི་མེ་ཏོག་
ཀྱང་དེ་དུས་བརྩམས་ཏེ་གསུང་འཕྲིན་ཚིགས་བཅད་དང་ལྷུག་པ་དང་སྤེལ་མ་གསུམ་དང་བཅས་བླ་
བྲང་དུ་པཎ་ཆེན་རིན་པོ་ཆེ་དང་འབྲོང་རྩེ་ཞབས་དང་མཚན་ཞབས་པ་ཡེ་ཤེས་ཚུལ་ཁྲིམས། མཆོད་
དཔོན་ཆེན་མོ་སོགས་ལ་ཕུལ་བའི་བཀའ་ལན་ཡང་འབྱོར། དངུལ་ཆུ་སྤྲུལ་བའི་སྐུ་ནས་ཀྱང་ཆེ་བརྗོད་
བསམ་གྱིས་མི་ཁྱབ་པ་མཛད་པའི་གསུང་འཕྲིན་གནང་། འབྲོག་ཏུ་མི་ཤི་ཚད་ལ་ལམ་རིམ་སྐྱོང་བའི་
• 134 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ་
སྲོལ་བཏོད།
དགུང་ལོ་ང་བདུན་པ་མེ་གླང་སྟེ། སྤྱི་ལོ༡༩༣༧ལོའི་ཟླ་གཉིས་པའི་ཚེས་ལྔར་ལུང་གཡོན་ཐང་དུ་
བཀྲ་ཤིས་གསོ་སྦྱོང་དང་ས་བརྟགས་བསླངས་སྦྱངས་བཟུང་། གོང་ས་མཆོག་ལ་འདུལ་བའི་སྐོར་གྱི་
དཔེ་ཁྲིད་གནང་། དེ་ནས་ལྷ་མོའི་ཕྱོགས་སུ་ཕེབས། །
དགུང་ལོ་ང་བརྒྱད་པ་ས་སྟག་ལོ་སྟེ། སྤྱི་ལོ༡༩༣༨ལོར་གོང་ས་མཆོག་ལ་སྙན་ངག་ལེའུ་གསུམ་
གའི་མཛུབ་ཁྲིད་རྩོམ་རྒྱུགས་དང་བཅས་པ་གནང་། བྱང་ཆུབ་ནས་མཆོད་རྟེན་གསར་བཞེངས་
བསུ་བ་ལྟར་རབ་གནས་དང་ཁྱིམ་གྲུངས་ཀྱིས་ཇ་ཞུས་བགྱིས་པའི་རེ་བ་བསྐངས་ཏེ་རོང་བོར་
ཕེབས། ཁྲུམས་ཟླའི་ཚེས་ལྔར་ཆིབས་བཏེག་ནས་གོང་ས་མཆོག་གིས་མགོན་ཤུལ་དུ་དུས་འཁོར་
དབང་གསར་གནང་གི་སླད་དུ་ཕེབས། དེ་ནས་ཀིརྟིའི་ཕྱོགས་སུ་ཕེབས་ཏེ་ཀིརྟི་རིན་པོ་ཆེའི་སྟོན་
འཁོར་བཅས་ལ་བཀའ་ཆོས་མང་དུ་གསུངས། །
དགུང་ལོ་ང་དགུ་བ་ས་ཡོས་ལོ་སྟེ། སྤྱི་ལོ༡༩༣༩ལོའི་ལོ་གསར་དགྱེས་སྟོན་ཉེ་སྲས་ཀིརྟི་རིན་པོ་
ཆེ་དང་ལྷན་འཛོམས་ཀྱིས་མཛད་ཅིང་། ལྷ་རམས་དམ་བཅའ་དང་འཛིན་གྲྭ་གཏུགས་ལ་སྒྲུབ་གྲོགས་
མཛད་དེ་རྟགས་གསལ་རིགས་སྤྱིའི་སྤྱིའི་རྒྱན་དུ་འགྲོ་བ། ཚོགས་མང་བཞད་གད་སློང་བ། དགྱེས་
ཚོར་དཔེ་མེད་བསྐྱེད་པ་གནང་། གྲྭ་ས་གསུམ་ནས་སྐུལ་མ་ཞུས་པ་ལྟར། ཀིརྟི་བློ་བཟང་འཕྲིན་ལས་
ཀྱི་སྔགས་ཀྱི་བསྡུས་དོན་འགྲེལ་བ་སྔགས་ཕྱོགས་སྟོང་ཐུན་རྩོམ་པའི་སྐྱ་རིས་ཙམ་མཛད། དེ་ནས་ཕྱིར་
རོང་བོར་ཕེབས།
དགུང་ལོ་དྲུག་ཅུ་བ་ལྕགས་འབྲུག་ལོ་སྟེ། སྤྱི་ལོ༡༩༤༠ལོའི་ལོ་གསར་ཚེས་ཉེར་ལྔ་ནས་བང་གྱ་
དགེ་བཤེས་ཡེ་ཤེས་དཔལ་བཟང་དང་རོང་བོའི་སྔགས་ཆེན་དཀོན་མཆོག་གཉིས་ལ་དུས་འཁོར་
བསྡུས་དོན་སོགས་ཁྲིད། ས་ག་ཟླ་བའི་ཚེས་བཅུ་གཅིག་ནས་ཁྲི་རྒན་འཇམ་པའི་དབྱངས་ཀྱི་སྤྲུལ་
སྐུ་འཇམ་དབྱངས་འཕྲིན་ལས་དབང་བོ་མཆོག་ལ་བསྡུས་གྲྭའི་དཔེ་ཁྲིད་ཀྱི་དབུ་བཙུགས། མར་
ནང་ཕྱོགས་སུ་ཕེབས། ཨེ་ཝཾ་དགའ་ཚལ་དུ་མར་ནང་རྡོ་རྗེ་འཆང་སོགས་ལ་འདོད་ཆོས་ཅི་རིགས་
གནང་། རྗེ་ཉིད་ཀྱི་ཕྱག་རྫས་ལས་འདུ་ཁང་གསར་བཞེངས་ཀྱི་སྦྱོར་བ་བརྩམས་ནས་རོང་བོར་ཕེབས།
དགུང་ལོ་རེ་གཅིག་པ་ལྕགས་སྦྲུལ་ལོ་སྟེ། སྤྱི་ལོ༡༩༤༡ལོར་གོང་ས་མཆོག་ལ་ཕར་ཕྱིན་གསན་
• 135.



ང༌། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྦྱོང་གི་ཞབས་འདེགས་ཞུས། ལེགས་བཤད་སྙིང་བོའི་མཛུབ་ཁྲིད་བཤད་པ་དང་པོར་གཞུང་དང་སྒོ་
བློ་རྗེ་གསུམ་གྱི་ཡིག་ཆ་བསྡུར་ནས་སྤྱི་དོན། གཉིས་པར་གཞུང་དང་སྟོང་ཐུན་དཀའ་འགྲེལ་རྣམས་
སྦྲགས་ནས་གཞུང་དོན། གསུམ་པར་གཞུང་ལ་དོགས་གཅོད་གང་དགོས་སྦྱར་ནས་མཐའ་དཔྱོད་
གཙོར་འདོན་གྱིས་སུམ་བཤད་གནང་བའི་དབུ་ཚུགས། ཟླ་གསུམ་པའི་ནང་དངུལ་ཆུ་སྐུ་ཕྲེང་གསུམ་
པ་བློ་བཟང་ཆོས་འཕེལ་སྐུ་དངོས་ཕེབས་ཀྱིས་བླ་བྲང་རྒྱལ་མཚན་མཐོན་པོའི་ནང་མ་སྒང་ནས་པཎ་
ཆེན་ཡང་སྤྲུལ་རྩད་གཅོད་ཀྱི་འགན་བཅོལ་བའི་ཞུ་ཡིག་བྱུང་བ་ལྟར་ཕན་གྲོགས་གང་འགབ་དང་
ཕེབས་རྫོངས་དང་གསུང་ལན་སོགས་ཀྱང་འཚེམས་མེད་གནང་། དངུལ་ཆུ་རིན་པོ་ཆེ་དང་མགྲོན་
གཉེར་ལྷ་སྨོན་པ་ནས་པཎ་ཆེན་ཡང་སྤྲུལ་གྱི་བཀའ་འདོམས་ཞུ་བའི་ཡི་གེ་སྔ་ཕྱི་དང་། ཕྱག་ཆེན་
འགྲེལ་བ་གསལ་རྒྱས། ཆོས་སྲིད་འགལ་མེད་སྤྱོད་ཚུལ་དང་རྒྱལ་བ་ཡབ་སྲས་ཀྱི་དྲུང་འཁོར་བསྟན་
སྲིད་སྐྱོང་བ་རྣམས་ལ་ཉེར་མཁོ་ལུང་རིགས་ཀྱི་ལམ་ནས་དྲངས་པའི་བསླབ་བྱ་རྩོམ་སྐུལ་ཞུས་པའི་
ལན་གནང་། མགྲོན་གཉེར་ལྷ་སྨོན་པའི་དྲིས་ལན་སྐལ་བཟང་ལམ་ཡིག་ཅེས་པ་ལྗགས་རྩོམ་མཛད་
ནས་ཁོང་བར་བསྐུར།
དགུང་ལོ་རེ་གཉིས་པ་ཆུ་རྟ་སྟེ། སྤྱི་ལོ༡༩༤༢ལོར་བཀའ་གདམས་ཕོ་བྲང་བཀྲ་ཤིས་དར་རྒྱས་
གླིང་དུ་ཕེབས། ཐུགས་སྲས་ཤེས་རབ་བཀྲ་ཤིས་ཀྱི་སྐུ་ཕྲེང་དྲུག་པ་འཇིགས་མེད་ཤེས་རབ་གྲགས་པ་
འཁོར་བཅས་ལ་བསྡུས་གྲྭ་སོགས་ཁྲིད།
དགུང་ལོ་རེ་གསུམ་པ་ཆུ་ལུག་སྟེ། སྤྱི་ལོ༡༩༤༣ལོར་བསང་ཁོག་མི་ཕྲུག་ཏུ་གྲགས་པས་དགག་
ལན་རྡོ་རྗེ་གཟེགས་མ་བསྐུར་བ་འབྱོར། སྒར་སར་བ་རྣམས་ལམ་ཁྲིད་བསྡུས་པ་ཞིག་ཕོག་པ་སྐུ་ཚེ་
འདིར་ལམ་རིམ་གྱི་འཆད་ཉན་རེ་གཅིག་ཙམ་གནང་བའི་ཐ་མའོ། ། །
དགུང་ལོ་རེ་བཞི་བར་ཤིང་སྤྲེལ་ལོ་སྟེ། སྤྱི་ལོ༡༩༤༤ལོར་ཧོར་ཟླ་བཅུ་གཅིག་པའི་ཚེས་ཉིར་
གཉིས་ཉིན་དགོངས་པ་ཆོས་དབྱིངས་སུ་ཐིམ། མདོར་ན་དམ་པ་འདིའི་ཐུན་མོང་གི་མཛད་པ་ལས་
འཕྲོས་པའི་རྣམ་ཐར་ནི་ནང་ཐུགས་ཀྱི་སྲས་གཅིག་པུ་གྱུར་བ་མཁས་གྲུབ་དམ་པ་མར་ནང་འཇིགས་
མེད་དམ་ཆོས་རྒྱ་མཚོས་བརྩམས་པ་དེར་གསལ་བས་ཞིབ་ཏུ་དེར་གཟིགས།
• 136 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། །
གཉིས་པ། གཞུང་དངོས།
གཅིག མཚན་བྱང་།
རྟོགས་བརྗོད་གསེར་གྱི་མེ་ཏོག་ཅེས་བྱ་བའོ། །མཚན་དོན་ཅུང་ཟད་བཤད་པ་ལ། པཎ་ཆེན་སྐུ་
ཕྲེང་དགུ་བ་ཆེན་མོ་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་དཔལ་བཟང་མཆོག་གི་
རྟོགས་བརྗོད་དམ་རྣམ་ཐར་ནི། འཇིག་རྟེན་གྱི་རྒྱན་ཆེན་པོ་དང་མཛད་པ་མཆོག་ཏུ་གྱུར་བ། རྙེད་
དཀའ་བ། རིན་པོ་ཆེ་ལས་ཀྱང་རིན་པོ་ཆེ་ལྟ་བུ་ཡིན་པའི་ཆ་ནས་གསེར་གྱི་གཟུགས་སུ་བཀོད། མེ་
ཏོག་ཅེས་བྱ་བ་ནི་གཟུགས་ཅན་འཕར་མར་བྱས་པའོ། །རྟོགས་བརྗོད་འདི་ནི། ཡོངས་འཛིན་
བློ་བཟང་དཔལ་ལྡན་མཆོག་དགུང་ལོ་ལྔ་དྲུག་བཞེས་པར་རབ་བྱུང་བཅུ་དྲུག་པའི་མེ་བྱི་སྟེ། སྤྱི་
ལོ༡༦༣༦ལོར་སྒེའུ་སྟེང་དགའ་ལྡན་ཆོས་འཕེལ་གླིང་དུ་མཛད།
གཉིས། རྟོགས་བརྗོད་དངོས་བཤད་པ།
༡ གླེང་གཞི།
དེ་ཡང་མདོ་ཁམས་གཡར་མོ་ཐང་ཞེས་བྱ་བ་ནས་ངོ་མཚར་རྨད་དུ་བྱུང་བའི་གཏམ་འདིས་
བརྗོད་པར་བྱ་བའི་གཞི་དམ་པ་ལགས་སོ་ཞེས་བའི་བར་དུའོ། །དེ་ཡང་ཅུང་བཤད་ན། མདོ་ཁམས་
ཀྱི་གནས་འདི་དག་ལ་གནའ་ནས་གཡར་མོ་ཐང་སྟེ། མེ་ཏོག་གཡར་མོ་ཐང་ཤིན་ཏུ་མོད་པོས་གཡར་
མོ་ཐང་ཞེས་བྱ་བའམ་ཞེས་བརྗོད་པའི་ཞིང་ཁམས་སུ་གྲགས་པའོ། །ཞྭ་དམར་པཎྜིཏའི་རྣམ་ཐར་
དུ། མཚོ་ཁྲི་ཤོར་རྒྱལ་མོའི་འགྲམ་གྱི་མདོ་ཁམས་གཡར་མོ་ཐང་དང་ཧ་ཅང་ཐག་མི་རིང་བའི་ས་ཞེས་
གསུངས་པ་ལ་གཞིགས་ན། མདོ་ཁམས་བྱེ་བྲག་གི་སའི་ཆ་ལ་ངོས་འཛིན་པར་གནང་ལ། བཙུན་པ་
ཚུལ་ཁྲིམས་རིན་ཆེན་གྱི་སྡེ་དགེའི་བསྟན་འགྱུར་དཀར་ཆག་ཏུ་དབྱར་མོ་ཐང་ནས་བྱུང་བའི་ཁམས་
པ་དགེ་སློང་བ་རི་ལོ་ཙཱ་བ་རིན་ཆེན་གྲགས་ཞེས་འབྱུང་བ་ལ་གཞིགས་ན། སྔོན་ཆད་དབྱར་མོ་ཐང་
ཞེས་འབྲི་སྲོལ་འདི་འདྲ་བ་བྱུང་བའང་ཤེས་ནུས། ཞོལ་རྡོ་རིང་གི་ངོས་སུའང་དབྱར་མོ་ཐང་ཙོང་ཁ་
• 137.



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཕྱོགས་ཞེས་འབྱུང་བས་ཀྱང་རྟོགས་ནུས་སོ། །གང་ལྟར་ཙོང་ཁའི་རྒྱུད་དུ་མེ་ཏོག་གཡར་མོ་ཐང་མང་
བས། མདོ་ཁམས་སྤྱིའི་མིང་དུ་ཐོགས་པ་གོར་མ་ཆག་ལ། དེའི་མེ་ཏོག་དཀར་བོའི་ཕྲེང་བའམ་ཚོམ་
བུ་གནའ་བོའི་དུས་ནས་མ་རྙིངས་པར་མཛེས་སྡུག་རྣམ་པར་བཀྲ་བའི་ལྷོ་རྒྱུད་ན་སྟེ། མདོ་ཁམས་
གཡར་མོ་ཐང་གི་ལྷོ་རྒྱུད་ན། གསེར་ལྡན་ཏེ། སའི་ཐིག་ལེའམ་སྙིང་བོ་དང་གཙོ་བོར་གནས་པའམ་
ཆགས་པའི་རེབ་གོང་རིག་པ་འབྱུང་བའི་གྲོང་ཁྱེར་དོན་དང་བཅས་པ་ལྡན་པའི་སྙན་པའི་གྲགས་པ་
འཇིག་རྟེན་ན་སྟེ། འཇིག་རྟེན་འདི་ན་ཆེ་བའི་དཔལ་གྱིས་སྒེག་པའམ་ཆེ་བའི་ཡོན་ཏན་གྱིས་ཁྱད་དུ་
འཕགས་པ། ལྷའི་གྲོང་དང་གྲོང་ཁྱེར་འཇིག་རྟེན་བྱེད་པོ་ཚངས་པས་ས་གཞིའི་རྒྱན་དུ་བཀོད་པ་ལྟ་བུ་
ཞིག་ལྷུན་ཆགས་སུ་མཆིས་པ་ལྟ་བུ་སྟེ་ལྷུན་གྱིས་གྲུབ་པ་ཡིན་ནོ། །ལྷུན་གྱིས་གྲུབ་པ་གང་གི་ལྟེ་བའམ་
དབུས་སུ་རྣམ་པར་རྒྱལ་བའི་ཁང་བཟང་སྟེ། ལྷའི་དབང་བོ་བརྒྱ་བྱིན་གྱི་ཕོ་བྲང་ལ་ཡང་ཅོ་འདྲི་
བའམ་འགྲན་ནུས་པའི་ཤར་བླ་བྲང་ནོར་བུ་གྲུ་འཛིན་ཞེས་བྱ་བའི་ཕོ་བྲང་། སྡེ་བཞི་སྟེ། ཆོས་སྲིད་
གཉིས་ཀའི་སྡེ་བཞི་དང་རྒྱལ་ཐབས་ཀྱི་སྡེ་བཞི་སོ་སོར་གོ་བ་ཡོད་ཀྱང་། འདིར་སྔ་མ་ཡིན་ཏེ། ཆོས་
ཀྱི་དབང་དུ་བྱས་པའི་སྡེ་གཉིས་ནི། མངོན་མཐོ་ངེས་ལེགས་ཀྱི་རྒྱུ་གྱུར་པའི་ཆོས་ཀྱི་སྡེ་དང་བྱང་ཆུབ་
སྒྲུབ་པའི་ཐར་བའི་སྡེའོ། །སྲིད་པ་འཇིག་རྟེན་གྱི་དབང་དུ་གྱུར་བའི་སྡེ་གཉིས་ནི། མང་དུ་ཐོས་པ་
བཙལ་བ་དང་ནོར་གསོག་བསྲུང་བྱེད་པའི་དོན་ནམ་ནོར་གྱི་སྡེ་དང་། ལྷ་མིའི་ཡུལ་ལ་ལོངས་སྤྱོད་
པའི་འདོད་པའི་སྡེའོ། །དེ་ལྟ་བུའི་སྡེ་བཞིའི་ཕུན་སུམ་ཚོགས་པ་མི་ཟད་པའམ་འཛད་དུ་མེད་པའི་
རྒྱ་མཚོ་གཡས་སུ་འཁྱིལ་བའམ་ཆེས་ཆེར་དར་བ་ཞེས་འགྲེལ་ཀྱང་རུང་མོད། སྐབས་འདིར་རྒྱ་མཚོ་
ནི་མང་བོའི་ཚིག་ལ་འཇུག་ཅིང་། སྡེ་བཞི་མི་ཟད་པའི་ཆོས་མང་བོའམ་ཕུན་སུམ་ཚོགས་པ་གཡས་
སུ་འཁྱིལ་བ་སྟེ། སྔོན་ལྷའི་དབང་བོ་བརྒྱ་བྱིན་གྱིས་དུང་གཡས་སུ་འཁྱིལ་བ་ཕུལ་བ་ལྟར་དུང་ཕུལ་
བས་ཆོས་ཀྱི་སྒྲ་དབྱངས་སྒྲོགས་ནུས་པའི་བཀྲ་ཤིས་པའི་མཚན་མ་བྱུང་བ་བཞིན། དུང་དཀར་གཡས་
སུ་འཁྱིལ་བ་བཀྲ་ཤིས་པའི་རྫས་སུ་བྱེད་པས། བཀྲ་ཤིས་པའི་གཞལ་མེད་ཁང་ཆེན་པོ་ན་ཞེས་འགྲེལ་
འོས་པར་སྙམ། བཀྲ་ཤིས་དུང་ཞེས་པ་ནི། རྫོགས་ཆེན་པ་བསྟན་འཛིན་རྒྱལ་མཚན་གྱིས་མཛད་པའི་
མངོན་བརྗོད་ལེགས་བཤད་གསེར་གྱི་ལྡེ་མིག་ལས། རྒྱལ་བོ་འཁྱིལ་བ་བཀྲ་ཤིས་དུང༌། །སྐྱེ་བ་ལྔ་བ་
བརྒྱ་བྱིན་དང༌། །དུང་དཀར་གཡས་སུ་འཁྱིལ་བའི་མིང་། །ཞེས་གསུངས་ལ། ལ་ལར་བསོད་ནམས་
，
38 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ཆེན་པོའི་མཐུ་གཏད་པའི་རང་བྱུང་མཆོག་གི་དུང་ནི་རྒྱལ་བའི་ཚེམས་ལས་འབྱུང་བ་དང་། དུང་
ནས་དུང་དུ་སྐྱེ་བ་ལྔ་བླངས་པ་ལ་གཡས་སུ་འཁྱིལ་བའི་དུང་སྟེ། ཡིད་བཞིན་གྱི་ནོར་བུ་ལས་ཀྱང་
དཀོན་གསུངས། དེ་ལྟ་བུའི་གཞལ་མེད་ཁང་ཆེན་པོ་ན། སྤྱན་རས་གཟིགས་ཏེ། ཅིའི་ཕྱིར་དེ་སྐད་དུ་
གྲགས་ཞེ་ན། པདྨ་དཀར་པོའི་མདོ་ལས། ཅིའི་ཕྱིར་འཕགས་པ་སྤྱན་རས་གཟིགས་དབང་ཕྱུག་ཅེས་
བགྱི། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །འཕགས་པ་སྤྱན་རས་གཟིགས་དབང་
ཕྱུག་འདི་སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཕྲག་ཇི་སྙེད་སྡུག་བསྔལ་སྣ་ཚོགས་མྱོང་བར་འགྱུར་བ་
ལ་དེ་དག་ལ་སྤྱན་གྱིས་ཁྱབ་པར་གཟིགས་ནས་ཞེས་གསུངས་པ་དང༌། ཀུན་མཁྱེན་བླ་མས་སྤྱན་གྱི་
ཆ་ཐམས་ཅད་ནས་འགྲོ་བ་ལ་གཟིགས་པས་སྤྱན་རས་གཟིགས་ཞེས་བརྗོད་གསུངས་བཞིན་སྤྱན་གྱིས་
སེམས་ཅན་ལ་རས་སུ་མ་བཅད་པར་གཟིགས་པའི་མགོན་པོ་དེ་ཉིད་སྙིགས་དུས་འགྲོ་བའི་དཔུང་
གཉེན་དུ་བྱོན་པ་འབྲོམ་སྟོན་པ་རྒྱལ་བའི་འབྱུང་གནས་ངུར་སྨྲིག་གི་གར་དུ་རྩེན་པ་སྟེ་ཁྲིམས་ལྡན་
དགེ་སློང་གི་རྣམ་པར་བྱོན་པ། འགྲོ་ཀུན་འཁོར་བའི་མཚོ་ལས་ཐར་བའི་གནས་སུ་རྣམ་པར་འདྲེན་
པའི་བླ་མར་གྱུར་ཅིང་སྐལ་བ་དང་ལྡན་པའི་གདུལ་བྱ་རྒྱ་མཚོ་ལྟ་བུ་མངའ་བས། རྣམ་འདྲེན་བླ་མ་
སྐལ་ལྡན་རྒྱ་མཚོ་ཞེས་མཚན་ཉི་ཟླ་ལྟར་ཡོངས་སུ་གྲགས་པ་གང་གི་སྤྲུལ་བའི་རབས་བདུན་བྱོན་པ་
སྟེ། 1ཡབ་རྗེ་བླ་མ་སྐལ་ལྡན་རྒྱ་མཚོ། (@སྐལ་ལྡན་ངག་དབང་འཕྲིན་ལས་རྒྱ་མཚོ། (3སྐལ་ལྡན་
དགེ་འདུན་འཕྲིན་ལས་རབ་རྒྱས། （)སྐལ་ལྡན་བློ་བཟང་ཆོས་གྲགས་རྒྱ་མཚོ། (ི་སྐལ་ལྡན་བློ་བཟང་
འཕྲིན་ལས་རྒྱ་མཚོ། (6)སྐལ་ལྡན་བློ་བཟང་བསྟན་པའི་རྒྱལ་མཚན་བཅས་སྐུའི་ཕྲེང་བ་རིམ་པར་
བྱོན་པ་ལས། (7)སྐྱབས་མགོན་བདུན་པ་ཆེན་པོ་སྐལ་ལྡན་བློ་བཟང་འཕྲིན་ལས་ལུང་རྟོགས་རྒྱ་མཚོ་
འཇིགས་བྲལ་དབང་ཕྱུག་ཕྱོགས་ལས་རྣམ་རྒྱལ་ཞེས་པ་གང་ཉིད་ཀྱི་སྐུར་དངོས་སུ་མཇལ་བ་དང་
གསུང་དངོས་སུ་ཐོས་ན་ལྟ་ཅི། མཚན་ཙམ་གྱིས་ཀྱང་རྒྱུད་ལ་ཐར་བའི་ས་བོན་ཐེབས་པས་མཚན་
ཙམ་ཡང་སྲིད་པ་འཁོར་བ་དང་ཞི་བ་ཐར་བའི་གོ་འཕང་ཐོབ་ཟིན་པ་ཀུན་གྱིས་མཆོད་པའི་རྟེན་དང་
རྒྱན་དུ་གྱུར་བའམ་ཡང་ན་སྲིད་པ་འཇིག་རྟེན་གྱི་ཆབ་སྲིད་དང་ཞི་བ་ཆོས་ལུགས་ཡོངས་ཀྱི་མགོན་
སྐྱབས་དང་རྒྱན་དུ་གྱུར་བ་ཞེས་འགྲེལ་ཀྱང་རུང་ངོ༌། །གང་ཉིད་སྡོམ་བརྩོན་ཆོས་ཀྱི་རྒྱལ་བོ་སྟེ་ཁྲིམས་
ལྡན་དགེ་སློང་གི་རྣམ་པས་བསྟན་འཛིན་གྱི་སྐྱེས་བུ་ཆེན་པོའི་རྣམ་ཐར་རྩོལ་མེད་ཤུགས་འབྱུང་དུ་
· 139 :



སུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
རྒྱས་པ་འམ་འབད་མེད་ལྷུན་གྱིས་གྲུབ་ནས། བསྟན་སྲིད་ཀྱི་ཁུར་འཁྱེར་བ་སྟེ། བསྟན་པ་དང་འགྲོ་
བའི་དོན་དུ་སྒོ་ཐམས་ཅད་ནས་ཕྱོགས་ཐམས་ཅད་དུ་གཞན་གྱིས་འགྲན་ཟླ་དང་བྲལ་བའི་མཛད་
བཟང་གི་དཔལ་མངོན་དུ་མཛད་དེ་བཞུགས་སོ། །
དེ་ནས་རབ་བྱུང་བཅུ་དྲུག་པའི་བགྲང་བྱ་བཅུ་བ་འཛིན་བྱེད་ཅེས་པ་མེ་ཕོ་བྱི་བའི་ལོ་སྟེ། སྤྱི་
ལོ༡༩༣༦ལོའི་དཔྱིད་ཀྱི་དུས་ཕུན་སུམ་ཚོགས་པ་མངོན་དུ་གྱུར་བ་སྟེ། དཔྱིད་ཀྱི་དུས་རྣམ་པར་ཤར་
བའི་སྐབས་ཉིད་ན། རེབ་གོང་སྐྱབས་མགོན་བདུན་པ་ཆེན་པོ་སྐལ་ལྡན་བློ་བཟང་འཕྲིན་ལས་ལུང་
རྟོགས་རྒྱ་མཚོ་འཇིགས་བྲལ་དབང་ཕྱུག་ཕྱོགས་ལས་རྣམ་པར་རྒྱལ་བའི་སྡེར་དགོངས་པ་འདི་ལྟར་
འཁྲུངས་ཏེ། སྔོན་ཏེ་རབ་བྱུང་དང་པོའི་ནང་དུ། ཁུ་བོ་ལྷ་བླ་མ་ཡེ་ཤེས་འོད་དང་དབོན་བྱང་ཆུབ་
འོད་དང་འབྲོམ་སྟོན་པ་རྒྱལ་བའི་འབྱུང་གནས་སོགས་ཀྱིས་རྒྱལ་བ་འོད་དཔག་མེད་མིའི་རྣམ་པར་
བྱོན་པ་ལྷ་གཅིག་དཱིཐཾཀར བིཛཱན་སྟེ། དཔལ་མར་མེ་མཛད་ཡེ་ཤེས་གང་ཉིད། བསིལ་ལྡན་ཁ་བའི་
ལྗོངས་འདིར་ཇི་ལྟར་སྤྱན་དྲངས་པ་དེ་ལྟར་དུ་དུས་འདིར་ཡང་སྣང་བ་མཐའ་ཡས་སམ་འོད་དཔག་
མེད་གང་ཉིད་དཔལ་མར་མེ་མཛད་ངུར་སྨྲིག་གི་རྣམ་པར་རོལ་བ་སྟེ་དགེ་སློང་གི་ཚུལ་དུ་བྱོན་པ་
༧པཎ་ཆེན་ཆོས་ཀྱི་རྒྱལ་བོ་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་རྣམ་རྒྱལ་དཔལ་བཟང་བོ་
འཁོར་ཁྲི་ཕྲག་མང་བོ་དང་བཅས་པ་ལུགས་གཉིས་ཏེ། ཆོས་དང་འཇིག་རྟེན་གྱི་ལུགས་གཉིས་ཀྱི་རྫུ་
འཕྲུལ་གྱི་བཀོད་པ་སྟེ། བློ་ཡུལ་དུ་མི་ཤོང་བའི་ཐབས་དཔག་ཏུ་མེད་པའམ་སྣ་ཚོགས་དང༌། བཀའ་
གདམས་གླེགས་བམ་ལས། མི་ནི་ཆོས་ལ་དད་པ་དང༌། །ལྷ་ནི་དཀར་ཕྱོགས་སྐྱོང་བ་དང་། །ས་ལ་
དགེ་བཅུ་ཚང་བ་ཡི། །གསེར་གྱི་ཡུལ་ལྗོངས་ཞེས་སུ་གྲགས། །ཞེས་ལུང་བསྟན་པའི་ས་ལ་དགེ་བཅུ་
སོགས་ཚང་བའི་གནས་འདིར་བྱོན་ན་ཅི་མ་རུང་སྙམ་པའི་བཞེད་པ་ཆེས་ཆེར་ཤར་བའམ་ཐུགས་ལ་
ཡང་ཡང་དགོངས་སོ། །
དེའི་ཚེ་ན། དགོངས་པ་དེ་ལྟར་འཁྲུངས་པའི་དེའི་སྐབས་སུ། ཇི་ལྟ་ཇི་སྙེད་ཀྱི་ཆོས་ཀུན་ལག་
མཐིལ་གྱི་རི་མོ་ལྟར་སྒྲིབ་པ་མེད་པར་མངོན་སུམ་གྱིས་གཟིགས་ཤིང་། སྟོང་བ་ཉིད་རྟོགས་པའི་ཤེས་
རབ་ནི་མིག་དང་འདྲ་བ་དང་། ཐ་མལ་བའི་ཤའི་མིག་ལས་ལྷག་པའི་ནུས་པ་དང་ལྡན་པའི་ཆ་ནས་
ཡེ་ཤེས་ཀྱི་སྤྱན་ཞེས་བརྗོད་པར་གསུངས་པས་ཡེ་ནས་ཤེས་པའི་མངོན་པར་མཁྱེན་པའི་སྤྱན་རྣམ་
， 140 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
པར་དག་པ་མངའ་བ་པཎ་ཆེན་སྣང་བ་མཐའ་ཡས་དཔལ་ཨ་ཏི་ཤ་ཆེན་པོ་དེ་ཉིད་ནས་ཀྱང་སྐྱབས་
མགོན་བདུན་པ་ཆེན་པོའི་དགོངས་པའི་ཚུལ་དེ་ཉིད་ཕྱག་མཐིལ་གྱི་རི་མོའི་རྣམ་པ་ཇི་ལྟ་བ་བཞིན་
གཟིགས་ཏེ། རང་གི་སྲས་ཀྱི་ཐུ་བོ་སྟེ། གཙོ་བོར་གྱུར་བ་རེབ་གོང་སྐྱབས་མགོན་བདུན་པ་ཆེན་པོ་
སྐལ་ལྡན་བློ་བཟང་འཕྲིན་ལས་ལུང་རྟོགས་རྒྱ་མཚོ་མཆོག་གིས་རང་ལོ་ཉི་ཤུ་བཞེས་པ། ཡོངས་འཛིན་
བློ་བཟང་དཔལ་ལྡན་མཆོག་དགུང་ལོ་ང་ལྔ་བཞེས་པ། རབ་བྱུང་བཅུ་དྲུག་པའི་ཤིང་ཕག་སྟེ། སྤྱི་
ལོ༡༩༣༥ལོར་སྐུ་འབུམ་དུ་ཕེབས་ཏེ། རེབ་གོང་དུ་ཕེབས་པར་ཞུ་བ་ནན་གྱིས་ཕུལ་བ་ཡིན་ཏེ། རྟོགས་
བརྗོད་བཀྲ་ཤིས་བུམ་གཟུགས་སུ། ན་ཚོད་ལྡན་ཞེས་བྱ་བའི་བགྲང་བྱའི་ལོར། །འཇམ་མགོན་གསང་
གསུམ་ཡེ་ཤེས་རྣམ་རོལ་སྐུ། །འབུམ་ཕྲག་གཟིགས་མོར་ཤར་བའི་སྒྱུ་འཕྲུལ་ལྗོན། །སྲིད་ཞིའི་མཆོད་
སྡོང་བླ་ན་འབར་བའི་རྟེན། །སྙིང་བོར་སྨིན་པའི་ཆོས་ཀྱི་དགའ་ཚལ་ཆེར། །བཀའ་པོད་སྦྲང་རྩིའི་རོ་
ལ་མངོན་སྲེད་པའི། །བྱམས་བརྩེ་དབྱངས་བདུན་རྫོགས་པའི་རྐང་དྲུག་ཁྱུས། །ལུང་རིགས་ལམ་དུ་
སྤོབས་པ་རྒྱས་པའི་གར། བསྒྱུར་བའི་བསྟན་འཛིན་འདུས་སྡེ་ཆོས་ཀྱི་གླིང་། །གང་དེར་བདེ་ལྡན་
ཞིང་གི་མགོན་པོ་མཆོག །ཆོས་ཀྱི་ཉི་མ་དགྱེས་པའི་འཛུམ་ཞལ་གྱི། །ཐུགས་རྗེའི་ཟུར་མིག་གཡོ་བའི་
འོད་ཞགས་ཀྱི། །དགེ་ལེགས་པད་མོའི་སྦུབས་བརྒྱ་ཅིག་ཅར་ཕྱེ། །ཞེས་གསུངས་པ་དེ་དུས་ཞུ་བ་
སྙན་དུ་སྒྲོན་པས་ཐུགས་སྲས་ཀྱི་བཞེད་པ་དོན་ཡོད་པར་བྱ་བ་དང་། པཎ་ཆེན་ཆོས་ཀྱི་ཉི་མ་མཆོག་
དང་རེབ་གོང་སྐྱབས་མགོན་བདུན་པ་སྟེ། ཡབ་སྲས་གཉིས་ཀྱིས་སྔོན་ཇོ་བོ་རྗེ་དཔལ་ལྡན་ཨ་ཏི་ཤ་
དང་འབྲོམ་སྟོན་རྒྱལ་བའི་འབྱུང་གནས་ཀྱི་སྐྱེ་བ་བཞེས་པ་དང་། ཡང་ན། པཎ་ཆེན་བློ་བཟང་ཆོས་
རྒྱན་དང་ཤར་སྐལ་ལྡན་རྒྱ་མཚོའི་སྐྱེ་བ་བཞེས་པའི་སྐབས་སུའང་བསྟན་འགྲོའི་དོན་དུ་ཇི་ལྟར་སྨོན་
ལམ་བཏབ་པའི་འབྲས་བུ་ཡང་དག་པར་སྨིན་པའི་དུས་ལ་བབ་པ་མཁྱེན་ཏེ། ཆོས་དང་འཇིག་རྟེན་
གྱི་ལུགས་གཉིས་ཀྱི་སྤྲོས་པའི་རྒྱན་ཐམས་ཅད་རྣམ་པར་བཀོད་དེ། ཕྱི་ནང་གསང་བའི་རྫུ་འཕྲུལ་
ཏེ་ཕྱི་ལུས་ཀྱི་རྣམ་པར་དག་པ་ཟད་མི་ཤེས་པ། ནང་རྒྱུ་ཕ་རོལ་ཏུ་ཕྱིན་པའི་ཐེག་པ་ཟད་མི་ཤེས་
པ། གསང་སྒོ་གསུམ་གྱི་ཡོན་ཏན་ཟད་མི་ཤེས་པའི་ཡོ་ལང་སྟེ། ཟང་ཟིང་ངམ་གཤོམ་ཆེ་བའི་རྒྱན་
ཕུན་སུམ་ཚོགས་པ་དང་བཅས་ཏེ། རབ་བྱུང་བཅུ་དྲུག་པའི་མེ་བྱི་སྟེ། སྤྱི་ལོ༡༩༣༦ལོར་བདེ་མཆོག་
སྟོད་འགྲེལ་ལུགས་ལ་འཛིན་བྱེད་དུ་གྲགས་པའི་ལོ། པཎ་ཆེན་མཆོག་དགུང་ལོ་ང་བཞི་བཞེས་པའི་
： 147 .



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལོར་རེབ་གོང་དུ་ཕེབས་པ་སྟེ། རྟོགས་བརྗོད་ལས། གཟུགས་ལག་གྲངས་ཀྱི་ལང་ཚོའི་མཛེས་རྫོགས་
ཤིང་། །འཛིན་བྱེད་ཅེས་བྱ་བགྲང་བྱའི་དཀྱིལ་འཁོར་གྱི། །ས་གའི་ཟླ་གཞོན་དཀར་བའི་ཕྱོགས་རྒྱས་
པ། །ཐུབ་པས་བྱང་ཆུབ་བརྙེས་པའི་ཚེས་དགེ་བར། །རྒྱལ་ཀུན་གསང་གསུམ་ཡེ་ཤེས་འོད་སྟོང་མཚན་
དཔེའི་དཀྱིལ་འཁོར་གཅིག་ཏུ་རྫོགས་པའི་སྒྱུ་འཕྲུལ་ཆེ། །བློ་ཆེན་སྤྱོད་པ་བཟང་བོའི་གར་གྱིས་འཕྲིན་
ལས་ས་གསུམ་སྙོམས་པོར་དཀྲིགས་པའི་ལེགས་མཛད་ཀྱིས། །ཐུབ་བསྟན་བཤད་སྒྲུབ་ཆོས་ཀྱི་ཉི་
མ་དུས་མཐའི་སྐྱེ་དགུའི་བསོད་ནམས་དཔལ་དུ་གསལ་བྱས་པས། །དགེ་ལེགས་རྣམ་པར་རྒྱལ་བའི་
གྲགས་དཀར་ཀུན་གསལ་བུ་མོའི་འགྲན་པར་ཆགས་པའི་རྩེ་དགའ་ཅན། །གང་གི་གསེར་ཞལ་ཉི་མ་
གཞོན་ནུའི་ལང་ཚོའི་དཔལ། །སྡེ་བཞི་རེ་སྐོང་གསེར་ལྡན་ནོར་གྱི་འཛིན་མའི་གཞིར། །འཛུམ་པའི་
སྐལ་བཟང་བདེ་དགའ་གསར་བའི་གཟི་སྟོང་ཆེ། །བགྲང་ཡས་ལུས་ཅན་པད་ཚལ་རྒྱས་པའི་དཔྱིད་
དུ་སྤྲོས། །ཞེས་གསུངས་པ་ལྟར་ལོ་འདིར་བྱོན་པར། སྲས་ཀྱི་ཐུ་བོ་ཉིད་དེ་སྐལ་ལྡན་བློ་བཟང་འཕྲིན་
ལས་ལུང་རྟོགས་རྒྱ་མཚོ་མཆོག་གིས་ཀྱང་མི་བསུས་རྟ་བསུས་མཆོད་བསུས་ཀྱི་རིམ་པ་ཟད་དུ་མེད་
པའམ་འཛད་དུ་མེད་པ་ཕྲེང་བ་ཚར་དུ་དངར་བའམ་རྒྱུན་ནམ་མཐའ་མི་རྫོགས་པ་ནི། ལྷ་དང་མིའི་
ཡུལ་གྱི་སྤྲོས་པ་སྟེ། མཆོད་པ་རྨད་དུ་བྱུང་བ་དག་ལྟ་ཅི་སྨོས། བྱང་ཆུབ་སེམས་དཔའ་ཀུན་ཏུ་བཟང་
བོས་རང་གི་ཐུགས་ཀ་ནས་འོད་ཟེར་ཁ་དོག་མི་འདྲ་བ་བརྒྱ་སྟོང་སངས་རྒྱས་ཀྱི་ཞིང་གྲངས་མེད་
པའི་རྡུལ་དང་མཉམ་པར་སྤྲོས་པ་སོགས་བསམ་གྱིས་མི་ཁྱབ་པའི་ཏིང་ངེ་འཛིན་གྱི་རྣམ་པར་འཕྲུལ་
བ་ལས་བྱུང་བའི་རོལ་བ་ཡང་ཟིལ་གྱིས་གནོན་པ་དེ་ལྟ་བུས་བསུས་ཏེ། རེབ་གོང་སྐྱབས་མགོན་སྐུ་
ཕྲེང་རིམ་བྱོན་གྱི་བླ་བྲང་ཤར་ནོར་བུ་གྲུ་འཛིན་གྱི་གཟིམ་ཆུང་། ལྷའི་དབང་བོ་བརྒྱ་བྱིན་གྱི་རྣམ་པར་
རྒྱལ་བའི་ཕོ་བྲང་ལའང་ཅོ་འདྲི་བའི་ཡང་རྩེར། ཞབས་མཐིལ་བཀྲ་ཤིས་ཀྱི་རི་མོ་སྟེ། ཞབས་མཐིལ་
འཁོར་ལོ་རྩིབས་སྟོང་གི་མཚན་བཟང་བཀྲ་ཤིས་པའི་རི་མོ་མངོན་པར་བཀོད་པ་ན་སྟེ། ཉེ་བར་
འབྱོར་བ་ན། ཇི་སྐད་དུ་སྟེ། སྔོན་མ་ག་དྷ་བཟང་མོས་སྟོན་པ་ལ་ཇི་ལྟར་ཞུས་པ་དེ་བཞིན་དུ། འདིར་
ཡང་སྒྲིབ་གཉིས་དང་བདུད་བཞི་བཅོམ་པའམ་སྤུངས་པས་ན་བཅོམ་ཞེས་བྱ་ཞིང་། དེ་དག་བཅོམ་
པས་རྟོགས་པ་རང་རྒྱུད་ལ་མངའ་བས་ན་ལྡན་ཞེས་བྱའོ༔ །བཅོམ་ལྡན་གྱི་སྐད་དོད་བྷ་ག་ཝན་
ཞེས་པ་བསྒྱུར་ན་སྐལ་ལྡན་ནམ་བཅོམ་ལྡན་གཉིས་ཀར་འཇུག་ཅིང་། འདས་པའི་ཚིག་དངོས་
་ 142 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
སུ་མེད་ཀྱང༌། འདིར་དོན་གྱིས་ཐོབ་པས་ལོ་ཙཱ་བས་བསྣན་པའོ། །སྤངས་རྟོགས་ཀྱི་ཡོན་ཏན་མཐའ་
དག་རང་རྒྱུད་ལ་མངའ་བའི་སྟོན་པ་ལ་ཞུས་པ་བཞིན་དུ་ཞུས་ཏེ། བཅོམ་ལྡན་འདིར་ནི་བྱོན་པ་
ལེགས། །བདག་ཅག་བསོད་ནམས་སྐལ་བར་ལྡན། །ཇི་སྲིད་མཆོད་པ་བདག་བགྱིད་ན། །དེ་སྲིད་
བཅོམ་ལྡན་བཞུགས་སུ་གསོལ། །ཞེས་ངག་གི་རྒྱུན་འདར་བ་དང་བཅས་ཏེ་ཞུ་བའི་མེ་ཏོག་གི་ཆུན་པོ་
སྙིམ་པའི་མཐིལ་དུ་བཟུང་སྟེ། ཀུན་ཏུ་བཟང་པོའི་མཆོད་ཚོགས་ཟད་མི་ཤེས་པ་རྒྱ་མཚོའི་སྤྲིན་ཏེ་མཆོད་
པ་ཤིན་ཏུ་མང་བ་ལ་གོ་བ་ཡིན་ཞིང་། བྱང་ཆུབ་སེམས་དཔའ་ཀུན་ཏུ་བཟང་པོའི་ཕྱག་ལ་ནོར་བུ་གཉིས་
ཡོད་པ་དང་། ནོར་བུ་རེ་རེ་ནས་ཀྱང་ནོར་བུ་རེ་རེ་ཐོན་པ་དེ་དག་གྲངས་མང་ལས་དོན་དམ་ནོར་
བུའི་མཆོད་པ་ལ་ཟེར་བའོ། །དེའི་སྟབས་ཀྱིས་སྐབས་འདིར་དེ་ལྟ་བུའི་མཆོད་པ་རྒྱ་མཚོའི་སྤྲིན་གྱི་
བཀོད་པའམ་རྣམ་པར་སྤྲོས་ཏེ་གུས་པ་བླ་ན་མེད་པས་བསྙེན་བཀུར་བའི་མཉེས་པའི་ཐབས་གསུམ་
དུ་གྲགས་པ་སྟེ། ཟང་ཟིང་གི་མཆོད་པ་འབུལ་བ། ལུས་ངག་གི་བཀུར་སྟི་རིམ་གྲོ་བྱེད་པ། བཀའ་
བཞིན་སྒྲུབ་པ་སོགས་ཀྱི་སྒོ་ནས་དགྱེས་པ་བསྐྱེད་དེ། ཆོས་ཀྱི་འཁོར་ལོ་ནི་གསེར་ཕྲེང་ལས། ལུང་
རྟོགས་ཀྱི་ཆོས་བཤད་པས་གཅིག་ནས་གཅིག་ཏུ་རྒྱུད་གཞན་ལ་འཕོ་བར་སྣང་བས་འཁོར་ལོ་ཞེས་
གསུངས་ཤིང་། འཁོར་ལོ་དང་ཆོས་མཚུངས་པའི་དོན་རྒྱུད་གཞན་ལ་འཕོ་བའི་ཆོས་ཀྱི་འཁོར་ལོ་རྒྱ་
ཆེར་བསྐོར་བར་གསོལ་བའམ་ཞུ་བ་སྔོན་གྱི་མཁས་པའི་སྲོལ་བཞིན་དུ་ཆོས་རྩ་ཆེ་བ་བསྟན་པའི་ཕྱིར་
ལན་གསུམ་མམ་ཡང་ནས་ཡང་དུ་ཕུར་ཚུགས་ཏེ། ཕུར་བ་ས་ལ་བརྡབས་ཏེ་ཚུགས་ཐུབ་ཏུ་བྱུང་བ་
ལ། ལན་མང་རྡོ་བས་རྡུང་དགོས་པ་ལ་བྱ་ཡང་། དོན་ནི་ཨུ་ཚུགས་དང་ཡང་ནས་ཡང་དུ་ཞུ་བ་ལ་
གོ །དེ་ལྟར་ཡང་ནས་ཡང་དུ་ཞུ་བ་ཕུལ་བ་ལྟར། སྟོན་པ་ཆོས་ཀྱི་ཉི་མ་དགེ་ལེགས་རྣམ་རྒྱལ་དཔལ་
བཟང་བོ་ཡང་གསོལ་བ་བཏབ་པ་བཞིན་ཆོས་ཀྱི་ཁྲི་འཕང་རབ་ཏུ་མཐོ་བ་ལ་འཇིགས་པ་མེད་པ་ཁྱུ་
མཆོག་རླབས་པོ་ཆེ་གླང་ཆེན་གྱི་སྟབས་སམ་ཚུལ་གྱིས་གཤེགས་ཤིང་བཞུགས་ཏེ། ཆོས་ཀྱི་སྒོ་བསམ་
གྱིས་མི་ཁྱབ་པའི་ཏིང་ངེ་འཛིན་ལ་སྙོམས་པར་བཞུགས། གསུང་གི་དབང་ཕྱུག་ལ་མངའ་བརྙེས་པ་
སྟེ། འཆད་རྩོད་རྩོམ་གསུམ་ལ་ཐོགས་རྡུགས་མི་མངའ་བའི་ལྗགས་རྣམ་པར་བསྐྱོད་དེ། གདུལ་བྱའི་
རྒྱུད་སྨིན་བྱེད་ཀྱི་དབང་། རང་གི་ཤེས་རྒྱུད་ཐ་མལ་སྣང་ཞེན་ལས་གྲོལ་བྱེད་བསྐྱེད་རིམ་དང་རྫོགས་
རིམ་གཉིས་ཀྱི་ཁྲིད། རྒྱབ་རྟེན་གྱི་ལུང་གི་ཆར་བ་དགུང་ནས་ཕབ་པ་བཞིན་མང་པོ་གནང་། སེམས་
， 143.



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསམ་བཀྲོལ།
ཅན་གང་ལ་གང་འཚམ་གྱི་མཛད་པ་དུས་ལས་མི་ཡོལ་བའམ་ཁམས་དང་མཐུན་པར་གདུལ་བར་བྱ་
བ་སའི་རྡུལ་གྲངས་དང་མཉམ་པའམ་གདུལ་བྱ་ཤིན་ཏུ་མང་པོ་སྨིན་གྲོལ་ཏེ། བློ་ཆོས་སུ་འཁོར་ནས་
ཆོས་ཀྱི་གོ་རྟོགས་སྐྱེ་བའི་མགོ་ཚུགས་པ་ནི་སྨིན་པ་དང་། ཆོས་ལུགས་ཀྱི་གོ་དོན་མཐར་ཕྱིན་པ་ནི་
གྲོལ་བ་སྟེ། སྨིན་གྲོལ་གྱི་གནས་སུ་བཀོད་པ་སོགས་སྐལ་བ་བཟང་བོ་རྫོགས་ལྡན་གྱི་དཔལ་ལས་ལྷག་
པར་མངོན་དུ་གྱུར་བའི་ཚུལ་ལམ་དོན་ནི། ངོ་མཚར་རྨད་དུ་བྱུང་བའི་གཏམ་རྟོགས་བརྗོད་གསེར་གྱི་
མེ་ཏོག་འདིའི་བརྗོད་པར་བྱ་བའི་གཞི་དམ་པ་ལགས་སོ། ། །
༢ སྤྱི་བྱེའི་གནས་ཁྱད་པར་དུ་འཕགས་པར་བསྟན་པ། །
(༡) ལྷོ་འཛམ་བུ་གླིང་དང་བོད་གངས་ཅན་གྱི་བཀོད་པ་སྤྱིར་བསྟན་པ།
འཛམ་བུའི་རྒྱལ་མཚན་སྲིད་པའི་རྩེ་མོ་ནས་འཛིན་པའི་འཇིག་རྟེན་གཉིས་པ་གཞན་ཡོད་
མིན་ཞེས་པའི་བར་ཏེ། དོན་ནི། འཛམ་བུའི་གླིང་འདི་གླིང་གཞན་ལས་ཁྱད་པར་དུ་འཕགས་པས་
རྒྱལ་མཚན་གྱི་དཔེ་བཀོད་པའོ། །སྤྱིར་རྒྱལ་མཚན་ནི་མི་མཐུན་ཕྱོགས་ལས་རྒྱལ་བའི་མཚོན་བྱེད་
དེ། སྲོག་ཆགས་གསུམ་གྱི་མཚན་མ་ཡོད་པ་ལ་རྒྱལ་མཚན་ཞེས་ཟེར། སྲོག་ཆགས་གསུམ་ནི་མཐུན་
ཐབས་མེད་པའི་དགྲ་བོ་ཡིན་པ་དུང་དང་ཆུ་སྲིན་འདུས་པ་ལས་བྱུང་བའི་ཕྲུ་གུ་ལུས་པོ་དུང་ལ་མགོ་
དང་མཇུག་མ་ཆུ་སྲིན་ཡིན་པ་བྱུང་བ་དང༌། ཉ་དང་སྲམ་འདུས་པའི་ཕྲུ་གུ་ལུས་པོ་སྲམ་ལ་མགོ་བོ་
ཉ་ཡིན་པ། ཁྱུང་དང་སེང་གེ་འདུས་པའི་ཕྲུ་གུ་ལུས་པོ་སེང་གེ་ལ་གཤོག་པ་ཡོད་པ་དང་མགོ་བོ་
ཁྱུང་ཡིན་པ་བཅས་ལའོ་ །ཕྱིས་སུ་རིམ་གྱིས་རང་གི་མི་མཐུན་ཕྱོགས་ལས་རྣམ་པར་རྒྱལ་བའི་དགའ་
སྟོན་གྱི་སྐབས་སུ་ལྷ་རྫས་ལས་གྲུབ་པའི་དར་སྟེང་དུ་མཚན་མ་འདི་དག་ཕབ་སྟེ་འཕྱར་བའི་སྲོལ་
ཡོད་དོ། །རྗེ་ཙོང་ཁ་བས་བརྩམས་པའི་མཆོད་འཕྲེང་དུ། མཛེས་པའི་སྲོག་ཆགས་མཚན་མ་ཡོད་
མེད་ཀྱི། །མི་མཐུན་ཕྱོགས་ལས་རྒྱལ་བའི་རྒྱལ་མཚན་དང༌། །རབ་མཛེས་བ་དན་རྣམས་ཀྱིས་མཆོད་
པར་བྱ། །ཞེས་གསུངས་པས་སྲོག་ཆགས་ཀྱི་མཚན་མ་ཡོད་པ་ལ་རྒྱལ་མཚན་དང་མེད་པ་ལ་བ་དན་
དུ་གསུངས། འཛམ་གླིང་འདི་རྒྱལ་མཚན་ལྟ་བུ་སྲིད་པ་སྟེ། ལྷའི་སྲིད་པ་དང་མིའི་སྲིད་པ། ཀླུའི་
སྲིད་པ་གསུམ་གྱི་རྩེ་མོ་ལས་ཏེ་སྟེང་ནས་རྣམ་པར་གཡོ་བའི་རྩེ་དགའ་མ་ཉམས་པའམ་སྙན་པ་
མ་བཏང་བར་ཁྱབ་པས། སྲིད་ཞི་སྟེ་སྲིད་པ་འཁོར་བ་དང་ཞི་བ་མྱང་འདས་ཀྱི་ཁམས་ཐམས་ཅད་
144 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ཟིལ་གྱིས་གནོན་པའི་ཁེངས་པའམ་སྤོབས་པ་མངའ་བས་རྣམ་པ་ཀུན་ཏུ་འཇིག་རྟེན་ཀུན་ལས་རབ་
ཏུ་མཐོ་བའམ་མཆོག་ཏུ་གྱུར་བའོ། །ཅིའི་ཕྱིར་མཆོག་གྱུར་ཡིན་ཞེ་ན། མངལ་དུ་འཇུག་པའི་མདོ་
ལས། མིར་སྐྱེས་ནའང་དེ་ལྟར་སྡུག་བསྔལ་མཐའ་ཡས་པ་ལྡན་ཡང་གནས་མཆོག་ཡིན་པས་བསྐལ་
བ་བྱེ་བར་ཡང་རྙེད་དཀའོ། །ལྷ་དག་འཆི་བ་ནའང་། ལྷ་གཞན་དག་ཁྱོད་བདེ་འགྲོར་སྐྱེ་བར་གྱུར་
ཅིག བདེ་འགྲོ་ནི་མིའི་འགྲོ་བའོ་ཞེས་གསུངས་པ་ལྟར། ལྷ་རྣམས་ཀྱང་རྟེན་འདི་ལ་སྨོན་གནས་བྱེད་
པའི་ཕྱིར་རོ། །དེ་ལྟར་ཐར་བའི་ལམ་ཉམས་སུ་ལེན་པ་ལ་མིའི་ལུས་རྟེན་འདི་ཁྱད་པར་དུ་འཕགས་
སོ། །དེའི་ཕྱིར། འཛམ་བུ་གླིང་ཞེས་གྲགས་པའི་ཐིག་ལེ་ཅན་ནམ་སྙིང་བོ་གྱུར་བ། གྲགས་པ་དོན་དང་
ལྡན་པ། གྲགས་པ་རྣལ་མར་གྱུར་བའོ། །སྐབས་འདིའི་དེ་སྒྲ་ནི་ངོས་བཟུང་གི་སྒྲ་ཡིན་ཞིང་། གང་ལ་
ངོས་བཟུང་ཞེ་ན། ལྷོ་འཛམ་བུ་གླིང་ལ་སྟེ། སྔར་གངས་རི་ཆེན་པོ་ཏི་སིའི་ཤར་ཕྱོགས་སུ་མཚོ་མ་དྲོས་
པ་ཞེས་པ་ཞིག་ཡོད་ཅིང་། རི་རབ་ཀྱི་རྩེ་མོ་ནས་ཤིང་འཛམ་བུའི་འབྲས་སུ་མཚོ་ནང་ལྷུང་སྐབས་དེའི་
སྒྲ་ལས་ཛམྦྷ་ཞེས་པའི་སྒྲ་རང་བྱུང་གིས་ཐོན་པ་དང༌། ཛམྦུའི་འབྲས་བུ་མཚོ་ནང་དུ་ལྷུངས་པ་འགའ་
ཞིག་ཟོས་པ་དང༌། མ་ཟོས་པར་ལུས་པ་རྣམས་མཚོ་ཡི་གཏིང་དུ་ཡུན་རིང་བོར་གནས་པ་ལས་རིམ་
གྱིས་རང་བྱུང་གི་གསེར་བཟང་བོར་འགྱུར་ལྡོག་བྱུང་བ་དེ་ལ་འཛམ་བུ་ཆུ་བོའི་གསེར་ཞེས་ཐོགས་
པ་དང༌། གླིང་འདི་ལ་འཛམ་བུའི་གླིང་ཞེས་མིང་ཐོགས་པར་གསུངས༑ ཞིབ་ཏུ་མངོན་པ་མཛོད་ཀྱི་
ལེའུ་གསུམ་པ་འཇིག་རྟེན་ཆགས་ཚུལ་ཐད་དུ་གསལ། འཛམ་གླིང་དེ་ཡི་སྙིང་བོ་སྟེ། ས་ཚིགས་དང་
ཆོས་ཚིགས་གཉིས་ཀའི་གཙོ་བོ་གྱུར་བ་གངས་རིའི་མེ་ཏོག་གམ་གངས་རི་མཆོད་རྟེན་འདྲ་བ་ཤིན་ཏུ་
མཛེས་པ་མང་བ་མེ་ཏོག་གི་གཟུགས་སུ་བཀོད་པའོ། །དོན་ནི་བོད་ཀྱི་ལྗོངས་གངས་རིའི་ཕྲེང་ལྟར་
བསྒྲིགས་པ་མང་བོས་གཞན་ལྟ་ཅི། སྤྱན་རས་གཟིགས་ཀྱི་གནས་མཆོག་གྲུ་འཛིན་རི་བོའི་དཔལ་ལམ་
བརྗིད་པའི་ཡོན་ཏན་གྱིས་ཕྱུག་པ་དེ་ཡང་ཟིལ་གྱིས་གནོན་པའམ་ཕམ་པར་བྱས་ནས། ཕྱག་ན་པདྨོས་
རང་གི་རྒྱལ་སྲིད་དུ་འཛིན་པའམ་དབང་བསྒྱུར་བ་འཇིག་རྟེན་འདི་ལས་གཉིས་པའམ་གཞན་ཡོད་པ་
མ་ཡིན་ནོ་ཞེས་ཤུགས་སུ་བོད་གངས་ཅན་སྤྱན་རས་གཟིགས་ཀྱི་གདུལ་ཞིང་ཡིན་པར་བསྟན་པའོ། །
(༢） མདོ་སྨད་དང་རེབ་གོང་བཀོད་པ་བྱེ་བྲག་ཏུ་བསྟན་པ། །
བྱེད་པོས་སྤྲུལ་བའི་མཛེས་རྒྱན་རྨ་མེད་པ་ཞེས་པ་ནས་བྱེད་པོས་པིར་གྱིས་བྲིས་པའི་རི་མོར་
， 145:



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
སྡེབ་ཞེས་པའི་བར། ཕྱི་རོལ་གྲངས་ཅན་པས་སྟོན་པར་འཛིན་པའི་འཇིག་རྟེན་སྣོད་བཅུད་ཀྱི་བྱེད་
པོ་ལྷ་དབང་ཕྱུག་གིས་སྤྲུལ་བའམ་བཟོས་པའི་མཛེས་རྒྱན་རྨ་མེད་པ་སྟེ། རྨ་ནི་འབྲས་བུའི་མིང་རྒྱུ་
ལ་བཏགས་པའི་ཤ་པགས་རལ་པའི་མིང་སྟེ། དེའུ་དམར་དགེ་བཤེས་བསྟན་འཛིན་ཕུན་ཚོགས་ཀྱིས་
མཛད་པའི་གསོ་རིག་སྐོར་གྱི་མིང་ཚིག་ཉེར་མཁོའི་དོན་གསལ་ལས། རྨ་དང་དམའ་གཉིས་དོན་
གཅིག་ཀྱང༌། །ལུས་ཀྱི་རྨ་དང་ཉམས་དམའ་བ། །མི་ནོར་ཕྱིར་དུ་ར་མགོ་སྦྱར། །ཞེས་གསུངས་པ་ལ་
བརྟགས་ན། འབྲི་སྟངས་མ་གཏོགས་དོན་གཅིག་ཏུ་འཁུམས་པས། མར་ནང་འཇིགས་མེད་དམ་ཆོས་
རྒྱ་མཚོས་མཛད་པའི་འཇམ་དབྱངས་ཐུབ་བསྟན་རྒྱ་མཚོའི་རྣམ་ཐར་དུ་འང་། ལེགས་བྱས་ཀྱི་ཕོ་ཉ་
རྨ་མེད་པ་ཞེས་འབྱུང་བས་ཀྱང་ཤེས་ནུས་སོ། །སྐབས་འདིར་ཡང་ཉམས་པ་མེད་པའི་མཛེས་རྒྱན་
ཕུལ་ཏུ་བྱུང་བ། རབ་རྒྱས་ཏེ་ལོ་འདབ་རབ་ཏུ་རྒྱས་ཤིང་དྲི་བཟང་དང་ལྡན་པ་མེ་ཏོག་གཡར་མོ་
ཐང་ནི། ས་གཞི་རང་གི་ལང་ཚོ་ལ་བསྲེལ་བའམ་གཅེས་པའི་ནོར་འཛིན་དགའི་མ་སྟེ་ས་གཞིའི་དོན་
དུ་འགྲོ་ཡང་། དགའ་མ་གཟུགས་སུ་བཀོད་པའོ། །ས་གཞི་ལ་གཡུ་དཀར་ཏེ། ཀློང་རྡོལ་བླ་མ་ངག་
དབང་བློ་བཟང་མཆོག་གིས་མཛད་པའི་རིན་པོ་ཆེ་བརྟག་ཐབས་མདོར་བསྡུས་ཉུང་གསལ་དུ་གཡུ་
ལ་རིགས་ལྔ་ཙམ་ཡོད་པར་གསུངས་ཤིང་། འབྱུང་ཁུངས་གངས་ཅན་བོད་ཀྱི་བྲག་མ་གཏོགས་འཛམ་
གླིང་ཡུལ་གྲུ་ཀུན་ལས་མི་འབྱུང་བར་གསུངས་པ་དེ་ཡིན་ལ། གཡུ་དཀར་ནི་གཡུ་ཡི་བྱེ་བྲག་ཅིག་ཡིན་
ཏེ། དེས་ཕྱིས་པའམ་བྱུགས་པའི་མེ་ལོང་གཉིས་པ་ངོམ་པའམ་རློམ་པ་དང་འདྲ་བ་ཡིན་ནོ། །མདོ་
ཁམས་གཡར་མོ་ཐང་ལ་ལྷོ་རྒྱུད་བྱང་རྒྱུད་གཉིས་སུ་ཕྱེ་བའི་ལྷོ་རྒྱུད་དཔལ་ལྡན་ནོར་གྱི་བློ་གྲོས་ཏེ་
དགེ་བཅུའི་ཡོན་ཏན་དང་ལྡན་པའི་ས་གཞི་གང་ཉིད། དག་པའི་འཇིག་རྟེན་ཤར་ཕྱོགས་མངོན་པར་
དགའ་བའི་ཞིང་ངམ་སངས་རྒྱས་མི་འཁྲུགས་པའི་ཞིང་གི་བཅུད་ཐམས་ཅད། ལྷ་ཁྱབ་འཇུག་གི་སྦར་
མོའི་འཕྲུལ་ལམ་རྫུ་འཕྲུལ་གྱིས་མངོན་པར་ཕྱུང་བའམ་བཏོན་ནས་མདོ་ཁམས་ཀྱི་ལྷོ་རྒྱུད་འདིར་
བཀོད་པའི་མཛེས་སྡུག་གི་གྲགས་པ་ནི། སྲིད་ཞིར་སྙན་གོང་རྒྱན་དུ་མཆེད་པ་སྟེ། འཁོར་འདས་
གཉིས་ཀྱི་ཞིང་ཁམས་ཀྱི་རྣ་རྒྱན་ལྟ་བུར་གྱུར་ཡོད་པ་སྟེ་དོན་གྱིས་སྙན་པ་ཆེས་ཆེར་རྒྱུས་ཡོད་དོ། །
དེ་ན་ཞེས་པ་ནི་གཡར་མོ་ཐང་གི་ལྷོ་རྒྱུད་ན་ཞེས་པའི་དོན་ཏེ། ལྷོ་རྒྱུད་དེ་ན་དཔལ་ཏེ། གཟི་
བརྗིད་དང་འབྱོར་བ། བསོད་ནམས། ཡོན་ཏན་སོགས་དུ་མ་ལ་འཇུག་ཀྱང་། དཔལ་གྱི་སྙིང་བོའི་
， 146 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ཐིག་ལེ་ལ་ཞེས་པའི་སྐབས་འདིར་སའི་ཡོན་ཏན་གྱི་སྙིང་བོའི་སྙིང་བོར་གྱུར་བ་ལའམ་གྱུར་བའི་
གནས་སུ། རེབ་གོང་སྟེ། རེབ་གོང་རིག་པ་འབྱུང་བའི་གྲོང་ཁྱེར་ཞེས་སྙན་པ་དོན་དང་བཅས་པའམ་
ལྡན་པའི་ཤལ་བའམ་ཕྲེང་བ་རིང་བོ་སྟེ། ཆོས་སྲིད་གཉིས་ཆར་ནས་ཡུལ་གྲུ་གཞན་ལས་འཕགས་པའི་
སྙན་པའི་རྒྱན་ཕྲེང་རིང་མོ་དེ་ནི། ཕྱོགས་ཀྱི་བུ་མོའི་རྣ་བར་ཐུར་དུ་འཕྱང་བའི་འཕྱང་འཕྲུལ་ཉིད་དེ་
རྣ་རྒྱན་ཁོ་ན་སྟེ། དོན་ནི་ཕྱོགས་ཐམས་ཅད་དུ་སྙན་པའི་གྲགས་པ་མངའོ། །
ས་གཞི་རྒྱ་ཆེ་བ་ནི། ཟླ་བ་དཀར་པོའི་ཐིག་ལེའམ་དཀར་བོའི་ཐིག་ལེའི་བདག་ཉིད་ཅན་ཟླ་བ་
མངལ་ཁུར་གྱིས་སམ་མངལ་དུ་སྦྲུམ་ཞིང་ཆགས་པའི་སྔོ་བསངས་ནམ་མཁའི་ལྟོ་བའམ་ནམ་མཁའི་
ཁྱོན་རྒྱ་ཆེན་པོ་ལ་རེབ་གོང་གསེར་མོ་ལྗོངས་ཀྱི་རྒྱ་ཁྱོན་ཆེ་དྲགས་པ་དེས་འགྲན་པའི་ཟླ་བོར་བཟུང་
བའི་རྐྱེན་གྱིས་དབྱིག་ལྡན་ཕ་མཐའ་སྟེ་ས་གཞིའི་ཕ་རོལ་གྱི་མཐའ་གཞལ་བ་ལ་རྫུ་འཕྲུལ་གྱིས་ཁེངས་
པའམ་ང་རྒྱལ་ཆེ་བའི་དྲང་སྲོང་དབང་བོ་སྟེ། ལྷ་ཁྱབ་འཇུག་མིའུ་ཐུང་གི་གཟུགས་སུ་སྤྲུལ་ནས་གོམ་
པ་གཉིས་ཀྱིས་འཇིག་རྟེན་གསུམ་བརྒལ་ནུས་པ་དེ་ཡང་། རེབ་གོང་གི་སའི་རྒྱ་ཁྱོན་གཞལ་བ་ལ་སྙིང་
རྩ་འདར་རོ་ཞེས་འུད་ཀྱིས་བརྗོད་ལ། ད་དུང་རི་མཐོན་པོ་མང་བ་ནི། ས་འཛིན་ཏེ་རི་བོ་སྤྲིན་སྔོན་
རལ་བའི་ཐོར་ཅོག་ཅན་ཞེས་གཟུགས་སུ་བཀོད་པ་ཡིན་ཡང་། དོན་ནི་སྤྲིན་སྔོན་གྱི་རལ་བའི་ཐོར་
ཅོག་ཅན་ནམ་སྐྲ་གཙུག་ཕུད་དུ་བཅིངས་པ་སྟེ་སྤྲིན་གྱིས་འཁྱུད་པའི་རི་བོ་རང་གི་སྤོ་སྟེ་རྩེ་མོ་མཐོ་
བར་སྙེམས་པའམ་ང་རྒྱལ་དང་ལྡན་པས། ཉི་མ་དང་ཟླ་བའི་བགྲོད་པ་ཡང་ཆེས་ཆེར་དམའ་བའམ་
རིའི་སྐེད་ན་འགྲོ་བ་ལྟར་སྣང་བས་ན། མཁའ་ལྡིང་ངམ་བྱ་ཕལ་བའི་ཁྱུ་རྣམས་རི་དེ་དག་གི་རྩེ་མོར་
ཇི་ལྟར་འཕུར་བསམས་ཀྱང༌། ས་ཆོད་མི་ནུས་པའི་སྤྲང་བུར་རྟོག་པའམ་མཚུངས་པས་རེབ་གོང་
ཕྱོགས་ཀྱི་བྱ་ཁྱུང་དང་སྟག་ལུང་སོགས་རི་ཧ་ཅང་མཐོ་ཕྱིར། ཁོར་ཡུག་ཀུན་ནས་བལྟས་ཀྱང་ལྷམ་མེར་
མཛེས་པའོ། །དེར་མ་ཟད་རིགས་མི་འདྲ་བའི་སྣ་ཚོགས་འཁྲི་ཤིང་དག་རླུང་གིས་བསྐྱོད་ཚེ། ལྡེམ་ལྡེམ་
དུ་རྣམ་པར་གཡོ་བ་མཛེས་མའི་གར་གྱི་རི་མོ་དང་འདྲ་བ་ཡིས་མིག་གི་ལམ་དུ་མཛེས་པ་རབ་ཏུ་
བྱིན་པའམ་བསྐྱེད་པའི་ནགས་མ་སྟེ། སྤྱིར་ནགས་མ་ནི་ཤིང་གི་བྱེ་བྲག་ཅིག་ཡིན་ཞིང་། སྐབས་འདིར་
ནགས་ཚལ་ལ་གོ་བ་ཡིན་ཏེ། ནགས་ཚལ་དེ་དག་ནི། སྨིན་ལེགས་པའི་འབྲས་བུ་ཡིས་མཛེས་མའི་ནུ་
མར་མངོན་པར་འཕྲུལ་བའི་སྣང་བ་བསྐྱེད་པས། སྐྱེ་བོ་གཞན་ལྟ་ཅི། ཆགས་པ་དང་བྲལ་བའི་ཐུབ་
， 147.



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པ་སྟེ་དྲང་སྲོང་རྣམས་ཡིན་ཀྱང་དཀའ་ཐུབ་ཀྱི་ཚལ་ལས་སློང་བ་སྟེ། ཏིང་ངེ་འཛིན་ལས་ཉམས་པར་
བྱེད་དོ། །
ཁ་དོག་མཐོན་མཐིང་ལྡན་པའི་ནེའུ་གསིང་སྟེ་སྤང་ལྗོངས་སྔོན་མོའི་མདངས་ནི་གཡུ་ཡི་མེ་
ལོང་ལས་ཀྱང་རྣམ་པར་འགོངས་པའམ་དེ་ལས་ལྷག་པའི་དཔྱིད་ཀྱི་མཛེས་པ་ཡིས་རབ་ཏུ་དྲེགས་
པའམ་ཁེངས་པའི་འཆི་མེད་དེ། ལྟ་ན་སྡུག་པའི་མེ་ཏོག་གཞོན་ནུའམ་གསར་སྐྱེས་ཀྱི་མེ་ཏོག་ཚང་
ཚིང་གང་སྟེ་ཐམས་ཅད། རླུང་གིས་བསྐྱོད་པའི་ཚེ་ན། ལྡེམ་ལྡེམ་གཡོ་བའི་རྣམ་འགྱུར་ནི་སེམས་
ལྡན་བཞིན་ནོ། །
རི་དྭགས་ཀྱི་ཕྲུ་གུ་ལ་སོགས་པའི་སྲོག་ཆགས་ཕོན་པོ་སྟེ་ཚོགས་པའི་ཁྱུའམ་མང་པོ་ཕན་ཚུན་
གཅིག་གིས་གཅིག་ལ་བང་ངམ་གོམ་པའི་རྩལ་སྐྱེན་པའི་ཚད་ཀྱིས་ཉུལ་བ་སྟེ། མྱུར་བའི་ཚད་ཀྱིས་
རྒྱུ་བས། མཁའ་ན་འགྲོས་མྱུར་བའི་ཉིན་བྱེད་ཀྱང་སྐྱེངས་པས། གླིང་གཞན་དུ་ཐལ་བའམ་ནུབ་
པ་ན། དབང་བོའི་ཕྱོགས་ཏེ་ཤར་ཕྱོགས་ནས་ལྷ་རྣམས་ཁོང་འཛུམ་ཤོར་བའམ་ཁོང་དགོད་བྱེད་
པའོ། །དོན་ནི་ཟླ་བ་དང་སྐར་མ་ལ་སོགས་ཀྱིས་འཛུམ་དམུལ་དམུལ་བྱེད་པ་བསྟན།
ཆུ་བོ་ལ་ཡན་ལག་གི་ཡོན་ཏན་བརྒྱད་དང་ལྡན་པ་སྟེ། མངར་བ་དང་བསིལ་བ། འཇམ་
པ། ཡང་བ། དྭངས་པ། གཙང་བ། མགྲིན་པ་ལ་མི་གནོད་པ། ལྟོ་བ་ལ་ཕན་པ་དང་བཅས་པའི་ཆོས་
རྣམས་ཡིན་ཞིང་། དེ་ལྟ་བུའི་ཀླུང་ཆེན་དང་མཚོ། རྫིང་བུ། ལྟེང་ཀའམ་ཆར་ཆུ་འཁྱིལ་བ། འབབ་ཆུ་
བསིལ་མ་སྟེ་གྲང་བ་སོགས་ཆུའི་ཡོན་ཏན་དང་ལྡན་པའི་བསོད་ནམས་སམ་དགེ་བ་སྤྱད་པའི་འབྲས་
བུ་དབང་བོའམ་རྒྱལ་བོ་སྐལ་ལྡན་ཤིང་རྟས་དྲངས་པའོ། །ཞེས་ཡུལ་འདིའི་ཆུའི་རིགས་སྣ་ཚོགས་འགྲོ་
བའི་བསོད་ནམས་དང་སྔོན་གྱི་འབྲས་བུ་ལས་བྱུང་བ་ལ། སྔར་གངྒཱ་དེ་རྒྱལ་བོ་སྐལ་ལྡན་ཤིང་རྟས་ལྷ་
དབང་ཕྱུག་མཉེས་པར་བྱས་ཏེ་ཕབ་པའི་གཏམ་རྒྱུད་དང་སྦྱར་ཏེ་བསྔགས་པའོ། །སྐལ་ལྡན་ཤིང་རྟ་
ནི་ཆུ་བོ་གངྒཱའི་མིང་གཞན་ཡིན་ཀྱང་སྐབས་འདིར་རྒྱལ་བོ་སྐལ་ལྡན་ཤིང་རྟ་ལ་གོ་བའོ། །
སློབ་མ་བཟང་བོས་རང་ལ་རབ་བྱུང་དང་དགེ་ཚུལ། དགེ་སློང་གི་སྡོམ་པ་རིམ་གྱིས་འབོགས་
པའི་མཁན་པོའི་ཕྱོགས་ལ་མོས་གུས་ཀྱིས་དུད་པ་བཞིན་དུ་ཞེས་པའི་དོན་དུ་འདུག་སྟེ། མོས་གུས་
ཀྱིས་དུད་པ་འདི་ཆོས་ཀྱི་སྙིང་བོ་ལྟ་བུ་ཡིན་པས་ཅུང་ཟད་སྤྲོས་ན། མགྲིན་སྔོན་ཟླ་བའི་རྟོགས་
་ 148 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
བརྗོད་དུ། བླ་མ་སངས་རྒྱས་ཀུན་དངོས་སུ། །ཞེས་དང་། རྒྱལ་བ་ཡང་དགོན་པས། ཆོས་ཐབ་མོ་
གསང་སྔགས་བླ་མེད་ཀྱི། །ལམ་གནད་དུ་དྲིལ་བ་མོས་གུས་ཡིན། །ཞེས་དང༌། རྗེ་ལམ་རིམ་པས་
ཀྱང༌། ཉམས་ལེན་ཐམས་ཅད་ཀྱི་ནང་ནས་ཟབ་ཤོས་བླ་མའི་རྣལ་འབྱོར་ཡིན། ༼རང་གི་སེམས་
རྒྱུད་བླ་མའི་རྟོགས་པ་རྣལ་མའི་སྟེང་དུ་འབྱོར་བའི་ཐབས་ལ་ཟེར་ཞིང༌། བསྒོམ་ཚུལ་ནི། རང་གིས་
བསྒོམ་རྒྱུའི་ལྷ་གང་ཡིན་པ་དེ་དང་རང་གི་བླ་མ་གཉིས་ངོ་བོ་དབྱེར་མེད་དུ་བསྒོམ་པ་ཞིག་ཡིན་པར་
བརྗོད༽ འོན་ཏེ་དེའི་བཅུད་ཕྱུངས་ཀྱང་བླ་མ་སངས་རྒྱས་སུ་མཐོང་བའི་མོས་གུས་གཅིག་པུ་ལས་
མེད་གསུངས་པ་སོགས་གཞུང་དམ་པ་རྣམས་སུ་བགྲང་གིས་མི་ལང་ངོ༌། །དེ་ལྟར་རང་གིས་འདུད་
བྱའི་ཡུལ་དུ་གྱུར་བའི་བླ་མ་ཡིན་མིན་གྱི་ས་མཚམས་ནི། རང་གི་འདོད་པས་འབྱེད་རྒྱུ་མ་ཡིན་གྱི་མ་
མཐར་བླ་མར་བསྟེན་འདོད་ཀྱི་བསམ་པས་དམ་ཆོས་ཚིགས་བཅད་གཅིག་ཡན་ཆད་ཉན་དང་མི་ཉན་
གྱི་སྒོ་ནས་འཇོག་དགོས་པར་གསུངས་པའོ། །དེ་བས། དམ་ཆོས་ཚིགས་བཅད་གཅིག་ཙམ་ཉན་ཕྱིན་
ཆད། སློབ་མ་བཟང་བོ་ཞིག་ཡིན་ན་ནི་རང་གི་སློབ་དཔོན་དང་མཁན་པོའི་ཕྱོགས་ལ་མོས་གུས་ཀྱིས་
དུད་པ་བཞིན། སྙེ་མ་རབ་ཏུ་མཐོ་ཞིང་སྨིན་ལེགས་པའི་འབྲས་བུ་དུད་པའམ་ཐུར་དུ་འཕྱང་བའི་འབྲུ་
དྲུག་གིས་ཡོངས་སུ་གང་བའི་ཞིང་ས་དག་ནི། ལྷ་ཡི་དགའ་ཚལ་ལས་ཉམས་དགའ་ཞིང་ལྟ་ན་སྡུག་པ་
དེ་དག་གི་ཕ་མཐའ་ནི་གཞལ་དུ་མེད་པའམ་གཞལ་མི་ནུས་སོ། །
དེར་བཟའ་ཤིང་ངམ་འབྲས་ལྡན་ཤིང་གི་ལོ་མ་དང་འབྲས་བུ་འཕུར་བའམ་མཁའ་ལ་བཏེགས་
པའི་ཡལ་གའི་སྟེང་དུ་ཞེས་འགྲེལ་བའམ་ཡང་ན། འཕུར་བ་སྐར་མའི་དོན་ཡིན་ཕྱིར། ལོ་མ་དང་
འབྲས་བུ་སྐར་མ་བཞིན་དུ་ཤིན་ཏུ་མང་བས་གཡུར་དུ་ཟ་བ་སྟེ་འབྲས་བུ་རྣམ་པར་སྨིན་ཏེ་ཐར་དུ་
འཕྱུང་བ་དེ་དག་རེ་རེའི་མགུལ་བའམ་སྐེ་ན། རོ་བརྒྱ་སྟེ་མངར་བ་དང་སྐྱུར་བ། ཚ་བ། ལན་ཚྭ་
བ། ཁ་བ། སྐ་བ་སོགས་རྩ་བའི་རོ་དྲུག་དང༌། དེ་རེ་རེ་ལ་མངར་བའི་མངར་བ། མངར་བའི་སྐྱུར་
བ་སོགས་དྲུག་དྲུག་ཏུ་ཕྱེ་བས་སོ་དྲུག་ཡོད་པ་དང༌། དེ་ཡང་སོ་དྲུག་རེ་རེ་ལ་མྱང་ཚེ་ལྕེ་ཤེས་ལ་ཕན་
པའི་རོ་དང་། འཇུ་བའི་མངོན་དུ་ཕྱོགས་པའི་ཚེ་ལུས་ཤེས་ལ་མི་གནོད་པའི་རོ་དང་ཞུ་ཟིན་པའི་
ཚེ་ལུས་སེམས་ལ་ཕན་འདོགས་པའི་རོ་སྟེ། གསུམ་རེ་ཕྱེས་པས་རོ་བརྒྱ་དང་བརྒྱད་དུ་འགྱུར་བ་དེ་
དང་། ཡང་ན་རོ་མི་འདྲ་བ་མང་པོ་དང་ལྡན་པའི་འབྲས་བུ་མི་ཟད་པའམ་འཛད་དུ་མེད་པ་ཚར་དུ་
་ 149 :



༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དངར་བ་མང་པོས་གཏམས་པའམ་ལེགས་པར་གང་བའི་ཀུན་དགའ་ར་བ་སྟེ་ཤིང་འབྲས་ཀྱི་ར་བ་
ཤིན་ཏུ་མང་ངོ༌། །དེ་ནི་བྱེད་པོ་སྟེ་བྱེད་པོ་ཉེར་བཞིའི་བདག་ཉིད་ཅན་ལྷ་ཆེན་དབང་ཕྱུག་གིས་པིར་
གྱིས་བྲིས་པའི་རི་མོར་སྡེབ་པའམ་མཚུངས་པའོ་ཞེས་པའོ། ། །
༣ སྣོད་བཅུད་ཀྱི་ཡོན་ཏན་བསྟན་པ།
(༡) བསོད་ནམས་ཀྱིས་བཟུང་བའི་སྐྱེ་བོ་མང་བར་བསྟན་པ།
དེ་ལྟའི་བཀོད་པ་སྣོད་ཀྱི་འཇིག་རྟེན་ན་ཞེས་པའི་ཤོ་ལོ་ཀ་གཅིག་སྟེ། གོང་དུ་བཤད་པ་དེ་
ལྟ་བུའི་བཀོད་པའམ་ཕྱིའི་སྣོད་ཀྱི་འཇིག་རྟེན་ན། ཆེས་གནའ་བོའི་དུས་ནས་བཟུང༌། སྡེ་བཞིའི་
རྒུད་པའི་མུན་པ་དང་བྲལ་བ་སྟེ། མངོན་མཐོ་ངེས་ལེགས་ཀྱི་རྒྱུ་གྱུར་བ་དད་པ་དང་ཤེས་རབ་ཀྱི་
ཆོས་ཀྱི་སྡེ་དང༌། ཐར་བའི་ལམ་སྣ་ཚོགས་པའི་ཆོས་མཐུན་གྱི་བྱ་བ་སྒྲུབ་པའི་ཐར་བའི་སྡེ། མང་
དུ་ཐོས་པ་བཙལ་བ་དང་ནོར་གསོག་བསྲུང་བྱེད་པའི་ནོར་གྱི་སྡེ་དང་ལོངས་སྤྱོད་འདོད་པའི་སྡེ་
སོགས་མ་ཉམས་པའོ། །མུན་པ་ནི་གཟུགས་སུ་བཀོད་པའོ། །དེ་ལྟ་བུའི་ཆོས་ཀྱིས་མ་ཉམས་པར་
གནས་ཤིང༌། བསོད་ནམས་བརྒྱ་བ་སྟེ། རྣམ་དཀར་དགེ་བའི་ལས་མང་བོས་བཟུང་བའམ་དགེ་
བའི་ལས་ཀྱིས་འཚོ་བའི་སྐྱེ་རྒུ་སྟེ། འདིའི་དགུ་ནི་མང་ཚིག་ཡིན་པས། འདོད་དགུ། མཁོ་དགུ། ཡོད་
དགུ། བསམ་དགུ། བཟང་དགུ། ངན་དགུ་སོགས་ཀྱིས་མཚོན་ལ། དབང་ལོས་སྐྱེ་དགུའི་དགུ་ལ་དས་
འཕུལ་བ་གྲངས་སུ་འཁྲུལ་བས་ར་ལ་ག་བཏགས་པའི་རྒྱུ་འབྲི་བར་གསུངས་ཤིང༌། སྨྲ་རྒྱན་དང་ངག་
སྒྲོན་དུ་སྔ་མ་ལྟར་བཞེད་དོ། །རབ་བྱུང་དགུ་བར་དཔལ་སྒང་ཆོས་མཛད་ལོ་ཙཱ་བས་མཛད་པའི་དག་
ཡིག་ངག་སྒྲོན་དང་པཎ་ཆེན་ཤཱཀྱ་མཆོག་ལྡན་གྱི་བརྡ་ཡི་བྱེ་བྲག་གསལ་བྱེད་དུའང་། ཡོད་དགུ་དང་
ནི་སྐྱེ་དགུ་དང༌། །ཡིད་ཀྱི་དགུ་དང་དགུ་ཚིགས་སོགས། །འདོད་རྒྱལ་ཡིན་གྱི་གྲངས་མ་ཡིན། །ཞེས་
གསུངས། ལམ་རིམ་ཟིན་བྲིས་རིན་ཆེན་གཏེར་མཛོད་དུ། སྐྱེ་དགུ་ལ་ཕུང་བོ་ལྔ་དང་འབྱུང་བ་བཞི་
བརྩི་བའི་ལུགས་གཅིག་དང་། ཁམས་གསུམ་རེ་རེ་ནས་གཞན་གཉིས་སུ་སྐྱེ་བ་བརྩི་བའི་ལུགས་གཉིས་
ཡོད། ཞྭ་དམར་རིན་པོ་ཆེས་འཇམ་དབྱངས་བཞད་པས་དགུ་མང་ཚིག་ཡིན་པས་གྲངས་དགུ་བརྩི་
མི་དགོས་ཞེས་གསུངས་པའི་དོན་ལྟར་དང་མཐུན་པར་བཞེད་ཅིང་། སྐྱེ་རྒུ་ཟེར་བའི་ཡི་གེ་འདི་དག་
གསུངས། སྐྱེ་རྒུའམ་སེམས་ཅན་རྣམས་ནི། ལྷའམ་རྒྱལ་བོ་དང་འབངས་སུ་ཆགས་པའམ་གནས་པའི་
【50



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། ་
སྔོན་མཐའ་སྟེ་སྔོན་རབས་ཀྱི་ལོ་རྒྱུས་ལས་བྲལ་ཞིང་ལྷག་པའོ་ཞེས་པའོ། ། །
(༢) ཆོས་སྤྱོད་ཀྱི་གནས་ཕུན་སུམ་ཚོགས་པར་བསྟན་པ།
དེ་དེས་བྱས་པའི་གྲོང་དང་གྲོང་ཁྱེར་ནི་ཞེས་པ་ནས་དུམ་བུར་ཆགས་པ་ས་ཡི་རྒྱུ་སྐར་ཉིད་ཅེས་
པའི་བར། བྱས་པའམ་བསྐྲུན་པའི་གྲོང་དང་གྲོང་ཁྱེར་ཏེ། རྒྱན་སྣང་དུ། ཁྱིམ་གཅིག་གཉིས་སོགས་ལ་
གྲོང་དང་། བཟོའི་བྱེ་བྲག་བཅོ་བརྒྱད་ཚང་བ་ལ་གྲོང་ཁྱེར། ཚོང་བ་མང་བོ་ཡོད་པའི་གནས་ལ་གྲོང་
བརྡལ་དུ་གསུངས། སྦྱོང་རྒྱུད་ཀྱི་མཆན་དུ། གང་ན་འཁྲིག་པ་མ་སྤངས་པའི་ཁྱིམ་ནི་གྲོང་དང་། གང་
ན་རིག་གནས་བཅོ་བརྒྱད་ཡོད་པ་གྲོང་ཁྱེར། གྲོང་མང་བོ་ཅན་སྒྱུ་རྩལ་རེ་བཞི་ཚང་བར་ཡོད་པ་གྲོང་
བརྡལ་ཞེས་གསུངས་པ་དང་། བཟོའི་བྱེ་བྲག་བཅོ་བརྒྱད་ཚང་བ་ལ་གྲོང་ཁྱེར་དང་། དེ་མ་ཚང་བའི་
ཁྱིམ་གཅིག་གཉིས་སོགས་ལ་གྲོང་དང་། ཚོང་བ་མང་བོ་ཡོད་པའི་གནས་ལ་གྲོང་བརྡལ་དང་། མི་
རིགས་བཞི་ཚང་བའི་ཡུལ་ཕྱོགས་ལ་ལྗོངས་ཞེས་བརྒྱད་སྟོང་འགྲེལ་ཆེན་དུ་གསུངས། དེ་ལྟ་བུའི་གྲོང་
དང་གྲོང་ཁྱེར་ནི། བྱིན་ཆགས་པའམ་གཟི་འོད་ཀྱིས་གནས་པའི་རྒྱུ་སྐར་བུ་མོའི་ཚོམ་བུ་སྟེ། རྒྱུ་སྐར་
མང་པོས་རྣམ་སད་རྫིང་རིང་ངམ་ནམ་མཁའི་ཆུ་ཞེང་གབ་པའི་ཁྱོན་མཐའ་དག་ཉེ་བར་སྤུད་པའམ་
ཧ་ཅང་མཛེས་པར་བརྒྱན་པ་དེ་ཡིས་ཆ་ཙམ་མམ་ཟུར་ཙམ་ཡང་མཚོན་མ་ཡིན།
རེབ་གོང་གསེར་མོ་ལྗོངས་ཀྱི་མཐའ་སྐོར་གྱི་ར་བ་བར་མཚམས་མེད་པ་ཐམས་ཅད་དམ་རི་
སུལ་གྱི་དྲ་བ་ན། ཆོས་སྤྱོད་དེ། ཡི་གེ་འབྲི་བ། མཆོད་པ་འབུལ་བ། སྦྱིན་པ་གཏོང་བ། ཆོས་ཉན་
པ། ཀློག་པ། འཛིན་པ། རབ་ཏུ་སྟོན་པ། ཁ་ཏོན་བྱེད་པ། ཆོས་ཀྱི་དོན་སེམས་པ། ཆོས་ཀྱི་དོན་སྒོམ་
པའི་སྤྱོད་པ་བཅས་ཆོས་བཅུ་ཉམས་སུ་ལེན་པའི་དྲིལ་བུའི་གདམས་སྙན་མ་འགག་པའམ་རྒྱུན་མ་
ཆད་པའི་སྒྲུབ་པའི་དགའ་ཚལ་ཏེ། ཡབ་རྗེ་བླ་མ་དགུང་ལོ་ཉེར་གཉིས་སྟེང་ཕྱག་འདེབས་གནང་བའི་
བཀྲ་ཤིས་འཁྱིལ་དང་གཡེར་གཤོང་། རོང་བོ་དགོན། ཡིད་དགའ། ས་དཀར་ཤར། ཐུལ་མོ། ཤེལ་
དགོན། སྒེའུ་སྟེང་། ཚྭ་རྒྱལ། དར་ཞིང༌། རྡོ་རིས་ཁ་སོ། ཡར་ནང་བདེ་ཆེན། རྫོང་དཀར། རྫོང་
སྔོན། རྫོང་སེར། རྫོང་དམར། ཆུ་དམར་དགོན། ཡབ་རྗེ་བླ་མའི་དངོས་སློབ་དགེ་བཤེས་ཚེ་བརྟན་
རྒྱ་མཚོས་ཕྱག་འདེབས་གནང་བའི་མཁར་གོང་ཀླད་སྟེང་སོགས་སྒྲུབ་པའི་སྡེ་བཅོ་བརྒྱད་དང་གཞན་
སྒྲུབ་སྡེ་མང་བོ་མུ་ཏིག་སྙེ་མའི་འབྲུ་སྟེ་ཕྱི་མཁར་དཀར་བོའི་མདངས་ཀྱིས་འཚེར་བའི་དགོན་སྡེ་མང་
· 151 ：



། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བོ་དུམ་བུར་ཆགས་པའམ་ཕྱོགས་ཕྱོགས་སུ་གནས་པ་ནི། ས་ལ་རྒྱུ་སྐར་འཕོས་པ་དང་འདྲ་བ་ཁོ་
ནའོ། །དགེ་ལུགས་པའི་ཕྱི་མཁར་དཀར་བོ་ཡིན་པའི་ཁུངས་ནི། སྔགས་ལུགས་ཀྱི་རྩིག་པ་རིམ་པ་ལྔའི་
ཕྱི་མ་དཀར་བོར་འདོད་པས་ཡིན་ཞེས་ཞྭ་དམར་པཎྜི་ཏས་གསུངས།
(༣） སྐྱབས་མགོན་སྐུ་ཕྲེང་བདུན་པ་སྐལ་ལྡན་བློ་བཟང་འཕྲིན་ལས་ལུང་རྟོགས་རྒྱ་མཚོའི་
མཛད་འཕྲིན་རྒྱ་ཆེ་བར་བསྔགས་པ།
ཀ གནས་ཕུན་སུམ་ཚོགས་པར་བསྟན་པ།
(1) གནས་ཕུན་སུམ་ཚོགས་པ་བསྟན་པ།
གང་གི་ལྟེ་བ་རྡོ་རྗེ་གདན་ཞེས་པ་ནས་དགོས་འདོད་སྩོལ་བའི་དཔག་བསམ་ཤིང་ཞེས་པའི་
བར། སྒྲུབ་སྡེ་དེ་དག་གི་ལྟེ་བ་རུ་བདག་ཅག་གི་སྟོན་པ་མཉམ་མེད་བཅོམ་ལྡན་འདས་སངས་རྒྱས་
པའི་གནས་ཁྱད་པར་ཅན་རྡོ་རྗེ་གདན་ཏེ། ཀུན་མཁྱེན་འཇམ་དབྱངས་བཞད་པའི་ལམ་ཊིཀ་ཏུ། རྡོ་
རྗེ་གདན་ཞེས་བསྐལ་བ་འཇིག་དུས་ཀྱང་འདི་མེ་ཆུ་རླུང་གསུམ་གྱི་འཇིག་པ་གང་གིས་ཀྱང་མི་འཇིག་
པར་ནམ་མཁའ་ལ་སྐར་མ་ལྟར་སྡོད་པ་དང༌། དུས་གསུམ་གྱི་སངས་རྒྱས་ཐམས་ཅད་འཚང་རྒྱ་བའི་
གནས་ཡིན། དེར་ཐུབ་པའི་སྐུ་མ་ཧཱ་བོ་དྷིའམ་བྱང་ཆུབ་ཆེན་པོ་ཞེས་པ་ཡོད་ཅིང་། གཙུག་ལག་ཁང་
ཡང་མང་པོ་ཡོད་ཅེས་གསུངས་པའི་རྡོ་རྗེ་གདན་གཉིས་པ་དང་འདྲ་ཞིང༌། ནམ་མཁའི་འོག་མིན་
ཞིང་སྟེ། གཟུགས་ཁམས་གནས་རིས་བཅུ་བདུན་ལས། བསམ་གཏན་དང་པོའི་གནས་རིས་གསུམ་
ནི། ཚངས་རིས་དང་ཚངས་པ་མདུན་ན་འདོན། ཚངས་པ་ཆེན་པོའོ། །གཉིས་པའི་གསུམ་ནི། འོད་
ཆུང་དང༌། ཚད་མེད་འོད། འོད་གསལ་ལོ། །གསུམ་པའི་གསུམ་ནི། དགེ་ཆུང་དང༌། ཚད་མེད་
དགེ། དགེ་རྒྱས་སོ། །བཞི་བའི་བརྒྱད་ནི། སྤྲིན་མེད་དང༌། བསོད་ནམས་སྐྱེས། འབྲས་བུ་ཆེ་བ། མི་ཆེ་
བ། མི་གདུང་བ། གྱ་ནོམ་པ། ཤིན་ཏུ་མཐོ་བ། འོག་མིན་ཏེ་བརྒྱད་ལས་དང་པོ་གསུམ་སོ་སྐྱེའི་གནས་
དང་། ཕྱི་མ་ལྔ་འཕགས་པ་ཁོ་ནའི་གནས་ཏེ་གནས་གཙང་ལྔ་ཞེས་གྲགས་སོ། །གཙང་མའི་གནས་
ལྔའི་ཕྱི་མ་འོག་མིན་སྟུག་པོ་བཀོད་པའི་ཞིང་ཁམས་མངོན་སུམ་དུ་འཕོས་པ་ལྟ་བུ་རོང་བོ་སྡེ་ཆེན་
ཆོས་འཁོར་གླིང་ཞེས་པའི་ཆོས་ཀྱི་སྡེ་ཆེན་པོ་འདི་ནི་ལྷོ་འཛམ་བུ་གླིང་གི་རྒྱན་དུ་ཆེའོ། །
དེར་ཟླ་བ་གསར་བའི་འོད་བཞིན་དུ་འཚེར་བའམ་ལྡན་པའི་གྲྭ་བའི་ཁང་མིག་གམ་གྲྭ་ཤག་
： 152:



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
བྱེ་བ་དགུ་ཁྲི་སྟེ་མང་པོས་མཚོན་པའམ་གྲྭ་ཤག་དེ་དག་གིས་ནམ་མཁའ་གཡའ་དག་པའི་སྟོན་ཀའི་
མཚན་མོའི་ནམ་མཁའི་མུ་ཏིག་སྟེ་སྐར་མ་ལ་ངོ་ཚ་སྟེར་བའམ་ངོ་ཚའི་གནས་སུ་འགོད་པའི་ལང་ཚོ་
འབར་བའམ་འོད་འཕྲོ་ལ། རྩིག་པའི་ངོས་ནས་ནམ་མཁའི་ཟེ་བ་སྟེ་ནམ་མཁའི་དགུ་ཚིགས་ལ་རེག་
པའི་འོད་ཟེར་རབ་ཏུ་རྒོད་པའམ་འཚེར་བའི་ཕུན་སུམ་ཚོགས་པ་དང་བཅས་པའམ་དགེ་བའི་ལས་
ཀྱི་བསྟི་གནས་སུ་གྱུར་བའི་གནྡོལ་ཏེ། དྲི་གཙང་ཁང་ངམ་གཙུག་ལག་ཁང་བགྲང་ཡས་པའམ་མང་
བོ་དག་ནི་ས་སྟེང་གི་ཉི་མའོ་ཞེས་གླེང་བར་བྱེད་དོ། །གོང་དུ་བཤད་པ་དེ་དག་ལས་ལྷག་པར་ནོར་
བུ་སྟེ། རྣམ་འབྱེད་འགྲེལ་བ་ལས། ནོར་བུ་ནི་འོད་ཀྱི་བདག་ཉིད་ཅན་དང་གསལ་བའོ་ཞེས་གསུངས་
པ་ལྟར། འོད་ཀྱི་བདག་ཉིད་ཅན་གྱི་ཁང་བརྩེགས་སམ་བ་གམ་ནི། པདྨའི་འདབ་མ་ལྟར་རིམ་པར་
བརྩེགས་པས་ལྷའི་དབང་བོ་བརྒྱ་བྱིན་གྱི་ཕོ་བྲང་རྣམ་པར་རྒྱལ་བའི་ཁང་བཟང་ཡང་གྲོག་མོའམ་
དམའ་སར་སྒྲུབ་སྟེ་ཟིལ་གྱིས་གནོན་པའི་ཕོ་བྲང་ནོར་བུ་གྲུ་འཛིན་ཡོད་དོ། །
གསེར་གྱི་རང་བཞིན་ལས་གྲུབ་པའི་རྩིག་པ་རབ་ཏུ་མཐོ་ཞིང༌། རིན་ཆེན་གྱི་ཀ་དང་གདུང་
མ། ཕྱམ་དང་དྲོལ་མ་དང༌། ཞེས་པའི་ཕྱམ་ནི་ཁང་བའི་ཕྱམ་སྟེ། འཕྱམ་དང་ཁྱམ་ཞེས་བྲིས་པའང་
ཡོད་ཅེས་ཐོན་མིའི་དགོངས་རྒྱན་དུ་གསུངས་ཤིང༌། དྲལ་ནི་ཀུམ་ཤིང་སྟེང་གི་ཤག་ཟེར་བར་དགེ་
བཤེས་ཆོས་གྲགས་ཀྱིས་གསུངས། ཁང་བའི་ཡ་ཐོག་སྟེ། ཡ་ཐོག་ནི་མགོའམ་རྩེ་མོ་ཞེས་ཨ་ཀྱཱ་ཡོངས་
འཛིན་གྱིས་གསུངས་ཤིང་། ཁང་བའི་རྩེ་མོའི་རྒྱ་ཕིབས་སམ་གསེར་ཟངས་ལས་གྲུབ་པའི་རྒྱ་ཕིབས་ཀྱི་
འོད་སྣང་དག་གིས། མཚན་ཡང་ཉིན་མོ་བཞིན་དུ་འོད་ཀྱིས་ཁྱབ་པའམ་གསལ་བ་ཤིན་ཏུ་མཛེས་སོ། །
ནོར་བུ་དྲ་བ་དྲ་ཕྱེད་ཀྱི་སྣེ་མོ་རྔ་ཡབ་དཀར་པོས་བརྒྱན་པ་དང༌། དེ་མིན་གསེར་དང་དངུལ་
གྱི་དྲིལ་བུ་གཡེར་མའི་ཁའམ་དྲིལ་བུ་ཆུང་ཆུང་གཙུག་ལག་ཁང་གི་བྱ་འདབ་དང་སྒེའུ་ཁུང༌། སྒོའི་
སྟེང་དུ་ཕྲེང་བའམ་མང་བོ་རྒྱུན་གྱི་རྣམ་པ་ཤིན་ཏུ་མི་ཟད་པའམ་མང་བོས་བརྒྱན་པ་དེ་དག་གིས་
རྣམ་པ་ཀུན་ཏུ་དགའ་བ་སྐྱེད་པའི་དུས་སྟོན་དུ་འབོད་པ་བཞིན་སྒྲ་ལྷང་ལྷང་དུ་སྒྲོག་བཞིན་ཡོད།
ཤར་བླ་བྲང་ནོར་བུའི་གྲུ་འཛིན་དེ་པདྨའི་འདབ་མ་ལྟར་བརྩེགས་པའི་ཁང་མིག་རེ་རེའི་ནང་
དུའང་། རྟེན་གསུམ་སྟེ། བོད་དུ་མི་ཆེན་རྣམས་ལ་རྟེན་གསུམ་འབུལ་བའི་སྲོལ་ཡོད་ཅིང་། དང་པོ་
ནི་ཚེ་རིང་བོ་ཡོང་བ་དང་། གཉིས་པ་དེ་བསྟན་པ་དར་ཁྱབ། གསུམ་པ་སངས་རྒྱས་ཀྱི་ཐུགས་བཞེད་
: 153 ་



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལྟར་འབྱུང་བའི་མཚན་དོན་དང་དགོངས་པ་སོགས་ཡོད་པ་ཡིན་ཞེས་གསུངས། རྒྱ་གར་སྐད་དུ་
མཆོད་རྟེན་ལ་སྣུས་ཞེས་གྲགས་པ་རྣམས་ཞར་བྱུང་དུ་ཤེས་པར་བྱའོ༔ །སྐུ་རྟེན་འདྲ་སྐུ་དང་གསུང་
རྟེན་རྒྱལ་བའི་གསུང་རབ། ཐུགས་ཀྱི་རྟེན་མཆོད་རྟེན་སོགས་ནམ་མཁའི་ནོར་བུའམ་ཉི་མ་འབུམ་
ཅིག་ཅར་རམ་དུས་མཉམ་དུ་ཤར་བ་དང་འདྲ་བའི་གཟི་བྱིན་ཅན་ནམ་གཟི་འོད་ཅན་དག་ནི་རང་གི་
འདོད་པ་སྩོལ་བའམ་སྟེར་བའི་དཔག་བསམ་གྱི་ཤིང་ལྟ་བུ་ཡིན་ནོ་ཞེས་པའོ། །
(ི སྐུ་ཕྲེང་རིམ་བྱོན་གྱི་བཞུགས་ཁྲི་ཁྱད་པར་དུ་འཕགས་པ་བསྟན་པ།
མི་འཇིགས་སེང་གེ་རྣམ་བསྒྱིངས་པས་ཞེས་པ་ནས་གླེང་བརྗོད་འགྲོ་མང་མཆུ་ཡི་རྒྱན་ཞེས་
པའི་བར། གཅན་གཟན་རི་དྭགས་སོགས་ཟིལ་གྱིས་གནོན་པ་ལ་མི་འཇིགས་པའི་སེངྒེ་ཆེན་པོ་བརྒྱུད་
ཀྱིས་རྣམ་པར་བསྒྱིངས་པའམ་ཉམས་དང་བཅས་ཏེ་གྱེན་དུ་བཏེགས་པའི་རིན་པོ་ཆེ་སྣ་ཚོགས་ལས་
གྲུབ་ཅིང༌། གཟི་འོད་འབར་བའམ་འཚེར་བའི་ཁྲི་སྟེ། ངག་གི་དབང་ཕྱུག་མི་ཕམ་ཟླ་བས། ཐོས་
བསམ་གླིང་མཆོག་ཀུན་དགའ་ར་བ་ན། །རོང་སྟོན་རྒྱལ་བའི་ཞབས་ཀྱིས་དཔལ་བྱིན་པའི། །གསེར་
སྦྱངས་མྱུ་གུ་ལེགས་བཀྲམ་ཆོས་ཀྱི་ཁྲི། །རིས་མེད་སྐྱེ་བོས་མངོན་པར་འདུད་པ་ཡོད། །ཅེས་གསུངས་
པ་ལྟར། སྐྱེ་དགུའི་གཙུག་རྒྱན། ཆོས་ཀྱི་སྒྲོན་མེ། འཇིག་རྟེན་གྱི་འདྲེན་པ། སྐྱབས་མགོན་སྐུ་ཕྲེང་རིམ་
བྱོན་དང་གདན་རབས་སྔ་ཕྱི་རྣམས་ཀྱིས་ཟབ་གསང་ཆོས་ཀྱི་འཁོར་ལོ་རྒྱུན་མ་ཆད་པར་བསྐོར་བའི་
ཆོས་ཀྱི་ཁྲི་ཆེན་མི་འཇིགས་གདོང་ལྔའི་དབང་བོ་བརྒྱད་ཀྱིས་བཏེག་པ་ཞིག་མཆིས་སོ། །ཞེས་ཁྲི་རྒན་
འཇམ་དབྱངས་ཐུབ་བསྟན་རྒྱ་མཚོའི་རྣམ་ཐར་དུ་གསུངས་པ་དེ་ཡིན་ཞིང་། ཁྲི་དེར་མི་མ་ཟད་ལྷ་
དང་བཅས་པའི་དྲེགས་པའམ་ང་རྒྱལ་གྱིས་ཁེངས་པའི་འགྲོ་བ་སོགས་ཀྱི་སྤྱི་གཙུག་ནོར་བུ་ཞེས་སྤྱི་
གཙུག་ནོར་བུའི་གཟུགས་སུ་བཀོད་པ་ཡིན་ཞིང་། དེ་ནི་སྤྱི་གཙུག་གིས་གུས་པའི་ཉམས་དང་བཅས་
ཏེ་བཏུད་པ་ནི་ལྷམ་མེར་མཛེས་སོ། །
གོང་དུ་བཤད་པའི་སྐྱབས་མགོན་རིན་པོ་ཆེའི་སྐུ་ཕྲེང་རིམ་བྱོན་གྱི་ཁྲིའི་སྟེང་དུ། མལ་སྟན་
ནམ་འབོལ་གདན་དང་པར་ཏང་ཁྲ་བོ་སྟེ། པར་ཏང་ནི་བརྡ་རྙིང་ཡིན་པ་བོད་རྒྱ་ཚིག་མཛོད་ཆེན་
མོར་མཆན་བཏབ་ཡོད་ཀྱང་བརྟག པར་ཏང་ས་གདན་༼ རྔོག་སྟན་གྲུམ་རྩེ་ཡང་ཟེར༽གྱིས་ཉེ་
བའམ་མང་བོས་གཡོགས་པ་ལ། གཞན་ལྟ་ཅི་སྨོས། ལྷའི་དབང་བོ་བརྒྱ་བྱིན་ཡང་དེ་ལ་ཆེས་ཆེར་
• 154 •



ཚུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
མཆོག་ཆུ་བཟང་དུ་ཕེབས་ཏེ། རྭ་ལོ་ཐང་འདིར་བླ་ཆེན་མང་དུ་འཁྲུངས་པར་འདི་གའི་བླ་རི་མཐོ་
ཞིང་གནས་བདག་དཀར་ཕྱོགས་ལ་དགའ་བའི་ལྷ་ཆེན་པོ་ཞིག་ཡིན་པའི་སྟབས་རེད་ཅེས་དྲུང་དྲག་
རྣམས་ལ་གསུངས། ཚོགས་པ་མང་བོ་འདུས་པའི་ཁྲོད་དུ་རྗེ་འདིའི་ཡབ་ཡུམ་གཉིས་པོ་མ་བྱུང་བ་
ཆེད་དུ་འབོད་པ་བཏང་ནས་གསོལ་རས་ཕྱག་བདར་གྱིས་གནང༌། ཕྱིས་སུ་སྐུ་རྗེས་མ་ཁྱིམ་དེར་
འཁྲུངས་ཏེ་དགུང་ལོ་བཞི་བའི་སྟེང་ཁྲི་སར་བཀོད། དྲི་བྲལ་གྱི་ཟླ་བ་བཞིན་ཏུ་གཞོན་ནུའི་མདངས་
ཀྱིས་འཚེར་བའི་སྐྱབས་མགོན་བདུན་པ་མཆོག་གི་སྐུ་ནི། ས་འོག་དང་ས་སྟེང་ས་བླ་སྟེ་ས་གསུམ་གྱི་
འགྲོ་བའི་མིག་གི་བདུད་རྩི་སྟེ། མིག་གི་ལམ་ན་ཆེས་ཆེར་མཛེས་པ་དེ་ཡིས། མི་མཐུན་པའི་ཕྱོགས་
ལས་རྣམ་པར་རྒྱལ་བའི་དཔལ་གྱི་ཡོན་ཏན་ངོམ་པར་བྱེད་དོ། །ཁྱད་པར་དུ། སྡོམ་གསུམ་ནི་སོ་
ཐར་གྱི་སྡོམ་པ་དང་། བྱང་སེམས་ཀྱི་སྡོམ་པ། གསང་སྔགས་ཀྱི་སྡོམ་པ་ཡིན་ཞིང་། དེ་ལས་སོ་ཐར་གྱི་
སྡོམ་པ་ཞེས་པ་ནི། སོ་ཐར་རིགས་བདུན་དང་རིགས་བརྒྱད་དུ་གྲགས་ཀྱང་། ཉིན་ཞག་གཅིག་གི་སྡོམ་
པ་བསྙེན་གནས་བགྲང་མ་བགྲངས་ཀྱི་ཁྱད་པར་ཡིན། སོ་སོ་ཐར་བ་རིགས་བདུན་ནི། དགེ་བསྙེན་
ཕ་མ་གཉིས། དགེ་ཚུལ་ཕ་མ་གཉིས། དགེ་སློབ་མ། དགེ་སློང་ཕ་མ་གཉིས་བཅས་སོ། །བྱང་ཆུབ་
སེམས་དཔའི་སྡོམ་པ་ཡུལ་གང་ལས་བླང་དགོས་ཤེ་ན། བླ་མ་སྡོམ་ལ་གནས་ཤིང་མཁས། །ནུས་དང་
ལྡན་ལས་བླང་བར་བྱ། །ཞེས་བྱང་ཆུབ་སེམས་དཔའི་སྡོམ་པ་ལ་གནས་པ། བྱང་ཆུབ་སེམས་དཔའི་
སྡོམ་པ་འབོགས་པའི་ཆོ་ག་ལ་མཁས་པ། ནུས་པ་དང་ལྡན་པ་ལས་བླང་བར་བྱ་ཞེས་པ་དེ་ཡིན། དེང༌
སང་སེམས་བསྐྱེད་མཆོད་པ་ཞེས་པ་དེ་ཡིན། གལ་ཏེ་བླ་མ་མཚན་ཉིད་དང་ལྡན་པ་མ་རྙེད་ན། རང་
གིས་རྟེན་དཀོན་མཆོག་གི་སྤྱན་སྔར་བླང་གསུངས། འོ་ན། སྨོན་འཇུག་གཉིས་ཅིག་ཅར་དུ་ལེན་པའི་
ཆོ་ག་གང་ཡིན་ཞེ་ན། སྤྱོད་འཇུག་ལས། བླ་མ་སངས་རྒྱས་བྱང་ཆུབ་སེམས་དཔའ་ཀུན། །བདག་ལ་
དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་
དང༌། །བྱང་ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་
ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང༌། །བྱང་ཆུབ་སེམས་དཔའི་བསླབ་པ་ལ། །རིམ་
པ་བཞིན་དུ་བསླབ་པར་བགྱི། །ཞེས་པའི་ཚིག་འདི་ཡིན། ཚིག་འདི་ནི་སྨོན་སེམས་དང་འཇུག་སེམས་
གཉིས་ཀ་ཅིག་ཅར་དུ་ལེན་པའི་ཆོ་ག་སྟེ། འདིའི་ཁུངས་ནི་སྡོང་བོ་བཀོད་པའི་མདོའོ། །བྱང་ཆུབ་
་ 156：



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
སེམས་དཔའི་སྡོམ་པ་དང་ལྡན་པ་ལ་ཚུལ་ཁྲིམས་གསུམ་དང་ལྡན་དགོས་ཏེ། དགེ་བ་ཆོས་སྡུད་ཀྱི་
ཚུལ་ཁྲིམས་དང༌། སེམས་ཅན་དོན་བྱེད་ཀྱི་ཚུལ་ཁྲིམས་དང༌། ཉེས་སྤྱོད་སྡོམ་པའི་ཚུལ་ཁྲིམས་གསུམ་
དང་ལྡན་དགོས་པའི་ཕྱིར་ཏེ། སྨོན་འཇུག་གང་གི་སྒོ་ནས་སེམས་བསྐྱེད་ཀྱང་ཚུལ་ཁྲིམས་གསུམ་ལ་
མ་བསླབ་ན་རང་གི་ཁས་བླང་བའི་དམ་ཚིག་དང་འགལ་བའི་ཕྱིར་ཏེ། སྨོན་སེམས་བསྐྱེད་ཚེ་ཡང་
སྔོན་གྱི་དེ་བཞིན་གཤེགས་པ་དང་བྱང་སེམས་ས་ཆེན་པོ་ལ་གནས་པ་དག་གིས་སེམས་བསྐྱེད་པ་དེ་
བཞིན་དུ་བདག་གིས་ཀྱང་སེམས་བསྐྱེད་པར་ཁས་བླངས་ལ། སངས་རྒྱས་དང་བྱང་སེམས་དེ་དག་
གིས་དགེ་བ་ཀུན་སྒྲུབ་པ་དང་སེམས་ཅན་ཐམས་ཅད་ཀྱི་དོན་བྱེད་པ་དང་ཉེས་སྤྱོད་ཐམས་ཅད་
སྤོངས་པར་ཁས་བླང་བའི་ཕྱིར་ཏེ། རང་གཞན་གཉིས་ཀས་སྐྱོན་ཀུན་ཟད་དང་ཚོགས་ཡོན་ཏན་ཀུན་
རྫོགས་པའི་སངས་རྒྱས་འཐོབ་པར་འདོད་ཅིང་སྨོན་ལམ་ཞལ་གྱིས་བཞེས་པའི་ཕྱིར་རོ། །སེམས་དེ་
འདྲ་བསྐྱེད་ཀྱང་ཚུལ་ཁྲིམས་གསུམ་མི་གཏོང་བའི་སྡོམ་པར་མ་ཞུགས་ནའང་ཕན་ཡོན་ལྷ་མིས་མཆོད་
འོས་པ་དང་ཉན་རང་རིགས་ཀྱི་ཆེ་བས་ཟིལ་གྱིས་གནོན་པ་སོགས་ཡོད་མོད་ཀྱང༌། བླ་ན་མེད་པའི་
བྱང་ཆུབ་མི་འཐོབ་པས་སྡོམ་པ་བཟུང་ནས་ཚུལ་ཁྲིམས་གསུམ་ལ་སློབ་དགོས་པའི་ཕྱིར། རྗེ་རིན་པོ་
ཆེས། སེམས་ཙམ་བསྐྱེད་ཀྱང་ཚུལ་ཁྲིམས་རྣམ་གསུམ་ལ། །གོམས་པ་མེད་ན་བྱང་ཆུབ་མི་འགྲུབ་
པར། །ཞེས་གསུངས་པའི་ཕྱིར་རོ། །
གསང་སྔགས་ཀྱི་སྡོམ་པ་ཐོབ་པའི་དུས་མཚམས་གང་ཡིན་ཞེ་ན། རིགས་ལྔའི་སྡོམ་བཟུང་གི་
རྗེས་ཟློས་ལན་གསུམ་བགྱིས་པའི་མཐར་སྡོམ་པ་སྐྱེ་བར་རྗེ་ཙོང་ཁ་པ་ཡབ་སྲས་ཀྱིས་བཞེད་དེ། སྡོམ་
པ་ནི་འབོགས་པའི་ཆོ་ག་ལན་གསུམ་བྱས་པའི་མཐར་སྐྱེ་ཡི། དབང་རྫོགས་པ་ལ་མི་ལྟོས་སོ། །ཞེས་
གསུངས། རྡོ་རྗེ་ཐེག་པའི་སྡོམ་པ་དང་ལྡན་པ་ཞེས་པ་ལ་བྱ་རྒྱུད་དང་སྤྱོད་རྒྱུད་གཉིས་ལ་སྔགས་
ཀྱི་སྡོམ་པ་ཐུན་མོང་མ་ཡིན་པ་མེད་དེ། དེ་ལེན་པའི་ཆོ་ག་མེད་པའི་ཕྱིར་ཏེ། དབང་བསྐུར་གྱི་ཚེ་
བྱང་སྡོམ་ལེན་པ་མ་གཏོགས་པའི་སྡོམ་བཟུང་གི་ཚིག་མེད་པའི་ཕྱིར། དེས་ན་རྣལ་འབྱོར་རྒྱུད་དང་
རྣལ་འབྱོར་བླ་མེད་ཁོ་ན་ལ། རིགས་ལྔའི་སྡོམ་བཟུང་ཡོད་པས་རིགས་ལྔ་སྤྱིའི་དམ་ཚིག་རྩ་ལྟུང་
བཅུ་བཞི་སྦོམ་པོ་བརྒྱད་ཡོད་ལ། ཐུན་མོང་མ་ཡིན་པ་རིགས་སོ་སོའི་དམ་ཚིག་ཀྱང་ཡོད། རྩ་ལྟུང་
སྲུང་ཚུལ་རྣམ་པ་བཅུ་བཞི་སྟེ། གང་ལས་དབང་ནོད་པའི་རྡོ་རྗེ་སློབ་དཔོན་ལ་མི་བརྙས། སྡོམ་
· 157.



ངབ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གསུམ་གྱི་བསླབ་བྱ་ཆེ་ཆུང་གང་ལའང་ཁྱད་དུ་མི་གསོད། བླ་མ་གཅིག་གི་དྲུང་ནས་དཀྱིལ་འཁོར་
གཅིག་ཏུ་དབང་ཐོབ་པའི་རྡོ་རྗེའི་སྤུན་ལ་ཁྲོས་ཏེ་སྐྱོན་མི་བརྗོད། སེམས་ཅན་སུ་ཡང་བདེ་བ་དང་
བྲལ་ན་དགའ་བའི་སེམས་མི་བསྐྱེད། བདག་ལྟ་བུས་གཞན་དོན་དུ་རྫོགས་བྱང་བསྒྲུབ་ག་ལ་ནུས་
སྙམ་དུ་སྨོན་སེམས་མི་གཏོང་། རྒྱལ་བའི་བཀའ་གང་ལའང་འདི་སངས་རྒྱས་ཀྱི་གསུང་མ་ཡིན་ནོ་
ཞེས་མི་སྤོང༌། དབང་གིས་རྒྱུད་མ་སྨིན་པའི་གང་ཟག་ལ་སྔགས་ཀྱི་གསང་བ་མི་བསྒྲགས། ཕུང་པོ་
རྒུད་འདོད་ཀྱི་བསམ་པས་ཟས་གཅོད་པ་སོགས་མི་བྱ་ཞིང་། འདིས་ལྷར་བསྒོམ་མི་རུང་ངོ་ཞེས་མི་
བརྙས། སྟོང་ཉིད་ཀྱི་དོན་ལ་འདི་ཆད་སྟོང་ངོ་ཞེས་པ་ལྟ་བུས་སྐུར་བ་མི་གདབ། མངོན་བརྗོད་ཀྱི་སྒོ་
ནས་བསྒྲལ་བར་བྱ་བའི་གང་ཟག་ལ་ལུས་ངག་གི་སྒོ་ནས་བྱམས་པར་མི་བྱེད། སྟོང་ཉིད་ཀྱི་ལྟ་བ་དྲན་
ཙམ་རེ་མི་བྱེད་པར་ཉིན་མཚན་འདའ་རུ་མི་འཇུག སྔགས་ལ་མོས་པའི་གང་ཟག་གི་འདུན་པ་མི་
ཟློག བཟའ་བའི་དམ་ཚིག་དང་ལག་པའི་ཕྱག་རྒྱ་སོགས་ཚུལ་བཞིན་དུ་བསྟེན་གྱི། ནང་གི་རྣལ་འབྱོར་
གཙོ་ཆེ་བ་སྐད་བྱས་ནས་དེ་དག་དགོས་མེད་དུ་བལྟས་ཏེ་མི་སྤོང༌། བུད་མེད་སྤྱིའམ་མཁའ་འགྲོ་ལྟ་
བུའི་ཁྱད་པར་ཅན་ལ་དམིགས་ནས་གཡོན་ཅན་ཞེས་པ་ལྟ་བུས་བརྙས་པར་མི་བྱའོ། །
གོང་དུ་བཤད་པའི་སྡོམ་གསུམ་དཀར་པོའི་ཟ་མ་ཏོག་སྟེ། ལེགས་སྦྱར་སྐད་དུ་ས་མུརྒཏ་ཟུར་
ཆག་པ་ཟ་མ་ཏོག་གམ་སྣོད་དཀར་བོ་ནག་ནོག་གམ་མི་གཙང་བའི་དྲི་མས་བཏང་བའི་འོད་བརྒྱ་བ་
སྟེ། གསལ་ཞིང་འཚེར་བའི་སྣོད་ལྟ་བུའི་ནང་དུ་ཞེས་པ་ཡིན་ལ། དཔེ་ཅན་སྡོམ་པ་གསུམ་དང་ལྡན་པའི་
གང་ཟག་གི་རྒྱུད་དང༌། དཔེ་ནག་ནོག་གི་དྲི་མས་ཡོངས་སུ་བཏང་བའི་སྣོད་ནང་དུ་ཞེས་འགྲེལ་དགོས་
པའི་ཕྱིར། ལྷན་ཅིག་སྐྱེས་པའི་ཡོན་ཏན་ཏེ། ངེས་འབྱུང་དང་བྱང་ཆུབ་ཀྱི་སེམས། ཡང་དག་པའི་ལྟ་བ་
སོགས་ཡོན་ཏན་གྱི་ནོར་བུས་གང་བ་བསྟན་འཛིན་གྱི་སྐྱེས་བུ་གཞན་ལས་རབ་ཏུ་མཐོ་བའོ་ཞེས་པའོ། །
(2) སྐྱེས་སྟོབས་ཀྱི་ཡོན་ཏན་རྒྱུ་ཆེ་བར་བསྟན་པ།
མང་ཐོས་ཡུར་བ་ལ་དྲངས་ནས་ཞེས་པ་ནས་ཆེན་པོ་ཕལ་ཆེར་བེམ་པོར་བཏང་ཞེས་པའི་
བར། མང་ཐོས་ཏེ་ཆོས་ཉན་པའི་བརྩོན་འགྲུས་ཀྱི་ཡུར་བའམ་ཡུར་རྐ་ལ་དྲངས་པའམ་བརྟེན་
ནས། སྒྲ་ཚད་བཟོ་གསོ་ནང་དོན་རིག་པ་བཅས་ལྔ་རིག་པདྨའི་རྫིང་བུ་འབུམ་ནི། ཤར་སྐྱབས་མགོན་
བདུན་པ་ཁྱོད་ཀྱིས་ཅི་དགར་རྩེན་པའམ་ཉམས་ལེན་གྱི་ལོངས་སྤྱོད་དུ། དུས་ཀྱི་རྩེ་དགའ་སྟེ། ལང་ཚོ་
· 158



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། །
དང་སྐུ་ན་ཕྲ་བའི་དུས་ཀྱི་རྩེ་དགའ་ཡིས་ཡོང་ཡེའམ་གཏན་ནས་མ་བཏང་བའམ་མ་དོར་བའོ། །
དེ་ཡང་ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་དང་རྫི་རྒྱའི་ལྷ་རམས་པ་དགེ་བཤེས་དགེ་
འདུན་རྒྱ་མཚོ། སྒེའུ་སྟེང་བློ་བཟང་དཔལ་ལྡན། མར་ནང་འཇིགས་མེད་དམ་ཆོས་རྒྱ་མཚོ། མཁན་
ཆེན་བློ་བཟང་ལུང་རྟོགས་ཆོས་ཀྱི་རྒྱ་མཚོ་སོགས་ལས་གཞུང་ཡོངས་སུ་རྫོགས་པ་སྦྱངས་ཏེ། མདོ་
ཕྱོགས་བཀའ་པོད་ལྔ་དང་སྔགས་ཕྱོགས་རྒྱུད་སྡེ་བཞིའི་ཆོས་ཀྱི་ནགས་ཀླུང་གི་མཐའ་ནས། སྐྱབས་
མགོན་བདུན་པ་ཆེན་མོས་རྩོད་པའི་གཞུ་རྒྱུད་བདུངས་པའམ་འཐེན་པ་ན། ཕ་རོལ་གྱི་རྒོལ་བའི་རི་
དྭགས་ཡར་མ་ཡིས་རང་གི་མགྲིན་ལ་དཔྱང་ཐག་འཛིན་པ་སྟེ། འདི་དཔེའི་སྒོ་ནས་བཏགས་ཏེ། མར་
དཔྱང་བའི་ཐག་པ་དེ་ཕྱོགས་གང་ལའང་མ་རེག་པ་ལྟར། ཐེ་ཚོམ་ཡུལ་གང་ལའང་མི་ཕྱོགས་པས་དེ་
སྐད་བརྗོད་དོ་ཞེས་ལམ་རིམ་བརྡ་བཀྲོལ་ལས་གསུངས་པ་དག་པར་སྣང་ངོ༌། །སྐབས་འདིའི་དོན་
ནི། རི་དྭགས་ཡར་མ་ཡིས་རང་གི་མགྲིན་པར་ཕོག་ཨེ་འགྲོ་སྙམ་སྟེ། ཐེ་ཚོམ་དང་དོགས་སྣང་གིས་
འཇིགས་ཡེར་རེ་གནས་པའོ། །མདོ་སྔགས་གཉིས་ཀའི་ཁྱད་པར་ནི། སངས་རྒྱས་ཀྱི་སའི་གནས་ལུས་
ལོངས་སྤྱོད་འཁོར་མཛད་པ་བཞི་ལ་ཡོངས་དག་བཞི་སྟེ། འབྲས་བུ་སངས་རྒྱས་ཀྱི་སའི་ཡོངས་དག་
བཞི་དང་རྣམ་པ་མཐུན་པའི་ལམ་གཞི་དུས་སུ་སྒོམ་པ་ཡོད་པ་ལ་སྔགས་ཟེར། དེ་ལྟར་མེད་པ་ལ་
མདོ་ཟེར་བ་ཡིན་གསུངས།
དུས་ནམ་ཞིག་གི་ཚེ་ན། འགྲོ་བ་ཡོངས་ཀྱི་ས་སྟེང་གི་སྟོན་པ་སྟེ། ཐར་བའི་ལམ་དུ་འཁྲིད་པ་
ཡབ་རྗེ་བླ་མ་ཁྱོད་ཀྱིས་ནམ་མཁའ་ལྟ་བུའི་ཆོས་ཁྲི་མཐོན་པོར་འཛེགས་ནས། གདུལ་བྱའི་རྒྱུད་ཚོད་
དང་མཐུན་པའི་འཆད་པ་དང་གདམས་ངག་ལེགས་པར་འདོམས་པའམ་གནང་བ་ལ་འཇིགས་པ་
མེད་པའི་སྐད་གཟེངས་ལྷ་ཡི་རྔ་སྒྲ་ཆེན་པོ་ལྟ་བུ་ཡིས། མཁས་པ་ཆེན་པོར་རློམ་པ་ཕལ་ཆེར་བེམ་
པོར་བཏང་བ་སྟེ། ཟིལ་གྱིས་གནོན་པར་བྱེད་དོ་ཞེས་པའོ། །
(3) མཛད་པ་བསྡུས་ཏེ་བསྟན་པ། །
<1> ཆོས་ཀྱི་ཆ་ནས་རྒྱལ་བའི་མཛད་པ་དང་མཉམ་པར་བསྔགས་པ།
གྲགས་པའི་མེ་ཏོག་གིས་རྒྱས་པའི་ཞེས་པ་ནས་རྔུལ་ཆུའི་མཆོད་ཡོན་ལུས་ལ་བཤམས་ཞེས་པའི་
བར། སྙན་པའི་གྲགས་པའི་མེ་ཏོག་གིས་རབ་ཏུ་རྒྱས་པའམ་བརྒྱན་པའི་ཀློག་པ་ཐོས་བསམ་གྱི་འཁོར་
་ 159 :



ངའ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལོ་དང་། བྱིང་རྒོད་སྤོང་བའི་བསམ་གཏན་གྱི་འཁོར་ལོ། བྱ་བ་ལས་ཀྱི་འཁོར་ལོ་སྟེ། ལེགས་བྱས་སམ་
བསོད་ནམས་ཀྱི་འཁོར་ལོ་གསུམ་གྱི་མཚོའམ་ཆོས་ཀྱི་སྡེ་རྒྱ་ཆེན་པོ་དག་ནི། ཡབ་རྗེ་བླ་མའི་ཐུགས་
རྗེ་དང་གདུལ་བྱའི་སྐྱེ་བོའི་བསོད་ནམས་སམ་རྣམ་དཀར་དགེ་བའི་ལས་ཀྱིས་དྲངས་པ་སྟེ། བསོད་
ནམས་ཀྱི་སྟོབས་ལ་བརྟེན་ནས་དཔལ་ལྡན་ས་སྟེང་ངམ་དགེ་བཅུའི་ཡོན་ཏན་དང་ལྡན་པའི་གནས་
སུ་ཁྱབ་པར་འགྲེམ་པའམ་རིས་མེད་ཀྱིས་ཕྱོགས་ཕྱོགས་སུ་སྤེལ་བ་དང་དར་བའོ། །གྲགས་པ་མེ་
ཏོག་གི་གཟུགས་སུ་བཀོད་པ་ནི། དཔག་བསམ་འཁྲི་ཤིང་གི་རབ་གསལ་གྱི་ཡལ་འདབ་ལས་བྱུང་བ་
སྟེ། གང་གི་གྲགས་པ་མེ་ཏོག་གི །དོག་པ་ཡོན་ཏན་དྲི་བཟང་ཚོགས། །ཕྱོགས་ཀུན་རི་དྭགས་མིག་ཅན་
གྱི། །རྣ་བ་ཡི་ནི་རྒྱན་དུ་གྱུར། །ཞེས་པ་ལྟ་བུའོ། །
རྗེ་བཙུན་འཇམ་པའི་དབྱངས་ཀྱིས་ལམ་ལྔ་མཐར་ཕྱིན་པའི་རྟགས་སུ་ཟུར་ཕུད་ལྔ་ཐུར་དུ་
དཔྱང་བ་ལྟར། དེ་དང་འདྲ་བར་སངས་རྒྱས་ཐམས་ཅད་ཀྱི་མཛད་པའམ་བྱ་བའི་ཁུར་ནི། སྐྱབས་
མགོན་བདུན་པ་ཆེན་མོ་ཁྱོད་ཀྱི་ཟུར་ཕུད་ངོས་དག་གམ་སྐྲའི་ལན་བུའི་ངོས་ལ་བཅིངས་པ་
སྟེ། བསྟན་འགྲོའི་དོན་རྒྱ་ཆེར་མཛད་པའི་ཚེ་ན། གྲགས་སྐམ་ཅན་གྱི་དགེ་བཤེས་དེ་དང་དེ་སྟེ། དུ་
མའམ་མང་པོ་ཡིད་ཞུམ་སྟེ། འདར་བའི་རྐྱེན་གྱིས་དབང་མེད་དུ་རྔུལ་ཆུའི་མཆོད་ཡོན་ཏེ། མཆོད་
ཡོན་ནི་ཨ་ཀྱཱ་ཡོངས་འཛིན་བློ་བཟང་དོན་གྲུབ་ཀྱིས་རྭ་སྒྲེང་རྡོ་རྗེ་འཆང་བློ་བཟང་ཡེ་ཤེས་བསྟན་
པ་རབ་རྒྱས་ཀྱི་མདུན་ནས་གསན་པའི་བླ་མཆོད་ཆེན་མོའི་ཟིན་བྲིས་སུ། ཞལ་དུ་གསོལ་རྒྱུ་ཡིན་
པས་ཇའི་བཏུང་བ་དང་ཞོ་དང་དར་བ། འོ་མ་དང་བདུད་རྩི་དང་ཐུག་པ་སོགས་འབུལ་རུང་ཞེས་
གསུངས་ལ། དེ་ལྟ་བུའི་ཆུ་མཆོད་རང་གི་ལུས་ལ་བཤམས་སོ་ཞེས་ཤུགས་ནས་རྔུལ་ཆུ་ཤམ་ཤམ་དུ་
བཞུར་བ་ལ་གོ །
<2> སྲིད་ཀྱི་ཆ་ནས་རྒྱལ་བོར་གྱུར་བར་བསྔགས་པ།
ཆེ་བའི་གསེར་གྱི་ཅོད་པན་ལ་ཞེས་པའི་ཤོ་ལོ་ཀ་གཅིག་བྱུང་། མདོ་སྨད་སྤྱི་དང་ཁྱད་པར་
དུ་རེབ་གོང་གི་བླ་དཔོན་སོགས་ཆེ་བའི་ཆེ་བ་རྣམས་ཀྱི་སྤྱི་བོའི་གསེར་གྱི་ཅོད་པན་ཏེ། གསེར་གྱི་
ཅོད་པན་དང་ལྡན་པའི་སྤྱི་བོ་ལ་གོ་ཞིང་། རྗེ་འཇིགས་མེད་དམ་ཆོས་རྒྱ་མཚོས་སྲིད་ཞིའི་དྲེགས་
ལྡན་ཐམས་ཅད་ཀྱི་རལ་བའི་ཅོད་པན་ལ་ཞབས་སེན་གྱི་པདྨོ་རྣམ་པར་འགོད་པ་ཞེས་གསུངས་པས་
： 160 •



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
རྟོགས་སླ་ཞིང་། དེ་ལྟ་བུའི་ཆེ་བའི་ཆེ་བ་རྣམས་ཀྱི་གཙུག་རྒྱན་ལ་སྐྱབས་མགོན་བདུན་པ་ཆེན་མོས་
རྐང་སྟེགས་ཀྱི་ཟླ་ཤེལ་འཕོས་པའམ་བཅས་པའི་མོད་དམ་ཆེ་བའི་ཆེ་བ་རྣམས་ཀྱི་མཆོད་ཡོན་དུ་
བཞུགས་མ་ཐག ཆོས་དང་འཇིག་རྟེན་གྱི་ལུགས་གཉིས་ཀྱི་ཁྲིམས་ཀྱི་ཤིང་རྟ་ཆེན་པོ་བདེ་བའམ་ཞི་
བའི་སྒོ་ནས་དབང་བསྒྱུར་བའི་བཀའ་ལུང་ནོད་པ་སྟེ། དབང་ཆ་ཐོབ་པའོ་ཞེས་པའོ། །
༤ སྐྱབས་མགོན་བདུན་པ་ཆེན་མོས་པཎ་ཆེན་ཐམས་ཅད་མཁྱེན་པ་ཇི་ལྟར་གདན་འདྲེན་ཚུལ།
(༡) སྔོན་གྱི་སྐྱེས་རབས་དྲན་པའི་ཚུལ་ལ་བསྔགས་པ།
སྔོན་གནས་དྲན་པའི་མེ་ལོང་ལས་ཞེས་པའི་ཤོ་ལོ་ཀ་གཅིག་བྱུང༌། སྔོན་གྱི་གནས་སམ་སྐྱེས་
རབས་རྗེས་སུ་དྲན་པ་དེ་མི་གསལ་བའམ་མི་མཁྱེན་པ་གཏན་མིན་པར་མེ་ལོང་གི་ངོས་སུ་ཤར་བ་
ལྟར་ཇི་བཞིན་གཟིགས་པ་ལས། རང་གི་ཡབ་གཅིག་དཔལ་མར་མེ་མཛད་ཡེ་ཤེས་དེ་ཉིད་འབྲོམ་
སྟོན་པ་རྒྱལ་བའི་འབྱུང་གནས་སོགས་ཀྱིས་རྒྱ་གར་འཕགས་པའི་ཡུལ་ལས་བོད་ཀྱི་ལྗོངས་སུ་ཇི་ལྟར་
སྤྱན་དྲངས་པའི་ཚུལ་ནི་གཟུགས་བརྙན་གྱི་ཟོལ་ལམ་ཚུལ་གྱིས་ས་ལེར་རམ་གསལ་ལེར་གཟིགས་སོ། །
(༢) པཎ་ཆེན་ཐམས་ཅད་མཁྱེན་པ་སྤྱན་འདྲེན་པའི་དགོངས་པ་འཁྲུངས་པར་བསྔགས་པ།
དེ་ཚེ་འདིར་ཡང་བཅོམ་ལྡན་འདས་ཞེས་པའི་ཤོ་ལོ་ཀ་གཅིག་བྱུང༌། སྔོན་གྱི་བྱུང་བ་ཇི་བཞིན་
མཁྱེན་པའི་དེའི་ཚེ། རེབ་གོང་གསེར་མོ་ལྗོངས་ཏེ། གསེར་ལྗོངས་ཞེས་པ་ནི། བཀའ་གདམས་གླེགས་
བམ་ལས། མི་ནི་ཆོས་ལ་དད་པ་དང་། །ལྷ་ནི་དཀར་ཕྱོགས་སྐྱོང་བ་དང་། །ས་ལ་དགེ་བཅུ་ཚང་བ་
ཡི། །གསེར་གྱི་ཡུལ་ལྗོངས་ཞེས་སུ་གྲགས། །ཞེས་ལུང་བསྟན་པར་གསུངས་ལ། བཅོམ་ལྡན་འདས་
ཏེ། བདུད་བཞི་དང་སྒྲིབ་གཉིས་སོགས་བཅོམ་ཞིང་སྐལ་བ་དྲུག་དང་ལྡན་པས་ན་བཅོམ་ལྡན་འདས་
སོགས་ཞེས་པ་སྟེ། དེ་ཡང་བྷགབཱན་ནི་བཅོམ་ལྡན་དང་ལེགས་ལྡན་ཞེས་པ་ཡིན་པས་འདས་པའི་
སྐད་དོད་མེད་ཅིང༌། དེ་འཇིག་རྟེན་པའི་ལྷ་ཆེན་པོ་སོགས་ལའང་འཇུག་པས་དེ་དག་ལས་ཁྱད་པར་
དུ་འཕགས་པར་བསྟན་པའི་ཕྱིར་ལོ་ཙཱ་བ་རྣམས་ཀྱིས་འདས་ཞེས་པ་བླ་ཐབས་སུ་བསྣན་ནས་བཅོམ་
ལྡན་འདས་ཞེས་བསྒྱུར་བར་སྒྲ་སྦྱོར་བམ་གཉིས་སུ་བཤད་དོ། །མགོན་པོ་འོད་དཔག་མེད་དངོས་
པཎ་ཆེན་ཐམས་ཅད་མཁྱེན་པ་སྟེ། སྐལ་ལྡན་བློ་བཟང་འཕྲིན་ལས་ལུང་རྟོགས་རྒྱ་མཚོ་རང་གི་རིགས་
ཀྱི་བདག་པོའམ་རྡོ་རྗེ་འཆང་གང་ཉིད། ཆོས་ཀྱི་ལུགས་དང་འཇིག་རྟེན་གྱི་ལུགས་གཉིས་ཀྱི་བཀོད་
， 161



རྒྱུ་བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པའི་རྫུ་འཕྲུལ་ཏེ་ཐབས་སྣ་ཚོགས་དང་བཅས་པའི་སྒོ་ནས་གཤེགས་ནའམ་ཕེབས་ན་སྙམ་པའི་བཞེད་
དགོངས་ཀྱི་དཔག་བསམ་ལྗོན་པ་ཡང་དག་པར་སྐྱེས་སོ་ཞེས་པའོ། །
(༣) པཎ་ཆེན་ཐམས་ཅད་མཁྱེན་པས་དགོངས་པ་མཁྱེན་པའི་ཚུལ་ལ་བསྔགས་པ།
སྟོན་པ་ཆོས་ཀྱི་ཉི་མས་ཀྱང་ཞེས་པའི་ཤོ་ལོ་ཀ་གཅིག་བྱུང༌། ཤར་སྐལ་ལྡན་རྒྱ་མཚོའི་དགོངས་
པ་དེ་ལྟར་འཁྲུངས་པ་ན། སྟོན་པ་པཎ་ཆེན་ཆོས་ཀྱི་ཉི་མས་ཀྱང་རང་གི་སྲས་ཀྱི་བཞེད་པའི་མཐིལ་ཏེ་
བཞེད་དགོངས་མཐར་ཐུག་ཕྱག་གི་པདྨར་རི་མོ་ཡོད་པ་ཇི་བཞིན་དུ། སྒྲིབ་པའམ་མི་མཐོང་བ་མེད་
པར་གཟིགས་པའི་རྒྱལ་མཚན་བསྒྲེངས་པ་སྟེ། མངོན་སུམ་དུ་གཟིགས་པའོ་ཞེས་པའོ། །
(༤) པཎ་ཆེན་ཐམས་ཅད་མཁྱེན་པའི་རྣམ་ཐར་སྤྱིར་བསྟན་པ།
ཀ སྤྲུལ་གཞི་ཁྱད་པར་དུ་བསྔགས་པ།
སྙན་པའི་གྲགས་པའི་དོ་ཤལ་རབ་མཐོ་བའི་ཞེས་པའི་ཤོ་ལོ་ཀ་གཅིག་བྱུང་། སྲིད་པ་གསུམ་ན་
སྙན་པའི་གྲགས་པ་དོ་ཤལ་ལམ་མགུལ་རྒྱན་ལྟ་བུར་འཚེར་ཞིང་། གྲགས་པ་རབ་ཏུ་མཐོ་བའི་གངས་
རིའི་སཱ་ལའི་ལྗོངས་འདི་ན། ཀུན་མཁྱེན་ས་ཡི་ཚེ་དང་འོད་མཐའ་ཡས་པ་སྟེ། རྒྱལ་བ་ཚེ་དཔག་མེད་
དང་སངས་རྒྱས་སྣང་བ་མཐའ་ཡས་ཀྱིས་སྙིགས་མ་ལྔ་བདོ་སྟེ། སེམས་ཅན་སྙིགས་མ་ནི་བསམ་བློ་
ཀུན་སྤྱོད་དཔལ་འབྱོར་སོགས་ཉམས་རྒུད་དུ་སོང་བའི་དུས་དང་། ཉོན་མོངས་སྙིགས་མ་ནི། འདོད་
ཆགས། ཞེ་སྡང་། ང་རྒྱལ། ཁོང་ཁྲོ་སོགས་ཤུགས་ཆེ་བ། དུས་སྙིགས་མ་ནི་འཇིག་རྟེན་ཐོག་ནད་
ཡམས་དང་ལོ་ཉེས། མུ་གེ འཐབ་རྩོད་རྒྱུན་མི་ཆད་པ། ཚེ་སྙིགས་མ་ནི་ཚེ་ཚད་ཤིན་ཏུ་ཐུང་བ། ལྟ་
བ་སྙིགས་མ་ནི་ལས་འབྲས་དང་དཀོན་མཆོག་གསུམ་སྐྱེ་བ་སྔ་ཕྱི་སོགས་ཁས་མི་ལེན་པའི་དུས་ཀྱི་
མཐའ་འདི་ལ། སྤྲུལ་བར་བྱོན་པ༧པཎ་ཆེན་ཆོས་ཀྱི་རྒྱལ་བོ༧བློ་བཟང་ཐུབ་བསྟན་ཆོས་ཀྱི་ཉི་མ་དགེ་
ལེགས་རྣམ་རྒྱལ་དཔལ་བཟང་བོ་༼ སྤྱི་ལོ༡༨༨༣ནས་སྤྱི་ལོ༡༩༣༧༽ཞེས་ས་སྟེང་དུ་གྲགས་པ་ཞིག་བྱོན་
པའོ། །རྒྱལ་བ་ཚེ་དཔག་མེད་དང་སྣང་བ་མཐའ་ཡས་ཞེས་པའི་དོན་ཡང་། རྗེ་བླ་མས་གསུངས་པའི་
འོད་དཔག་མེད་ཀྱི་ཞིང་གི་བསྟོད་པ་ལས། དེ་ཡང་བསྐལ་བ་བརྒྱ་ཕྲག་ནས་བསྐལ་བ་བྱེ་བ་ཁྲག་ཁྲིག་
བརྒྱ་སྟོང་གི་བར་འདི་ཉིད་ཙམ་ཐུབ་བོ་ཞེས་ཚེ་ཚད་རྟོགས་པར་མི་ནུས་ཏེ། དེའི་ཕྱིར་རྒྱལ་བ་དེ་ནི་
ཚེ་དཔག་མེད་ཅེས་བྱའོ། །དེ་བཞིན་དུ་ཕྱོགས་བཅུ་རེ་རེ་ནས་ཡང་སངས་རྒྱས་ཀྱི་ཞིང་བྱེ་བ་ཁྲག་ཁྲིག་
162 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
བརྒྱ་སྟོང་གངྒའི་ཀླུང་གི་བྱེ་མའི་གྲོངས་ཇི་སྙེད་དེའི་འོད་ཀྱིས་ཁྱབ་པར་གནས་ཏེ། དེའི་ཕྱིར་རྒྱལ་བ་
དེ་ནི་འོད་དཔག་མེད་ཅེས་བྱའོ་ཞེས་གསུངས་པའོ། །
ཁ གསང་གསུམ་གྱི་ཡོན་ཏན་ཁྱད་པར་དུ་བསྔགས་པ།
གསང་བ་མི་ཟད་རྒྱན་གྱི་འཁོར་ལོའི་ཕུལ་ཞེས་པའི་ཤོ་ལོ་ཀ་གཅིག་བྱུང་། སྐུ་གསུང་ཐུགས་ཀྱི་
ཡོན་ཏན་གསང་བའམ་ཟབ་པ། མི་ཟད་པའམ་རྒྱ་ཆེ་བའི་རྒྱན་གྱི་འཁོར་ལོ་ཕུལ་དུ་བྱུང་བའི་ཚུལ་
ནི། ཀུན་རིག་དབང་བོ་སྟེ། སྤྱིར་མཁས་པའི་དབང་བོ་དང་སངས་རྒྱས་ལ་གོ་བ་ཡོད་ཀྱང་། སྐབས་
འདིར་སངས་རྒྱས་ལ་འབྲེལ་ཆགས་ཏེ། སངས་རྒྱས་ཐམས་ཅད་ལས་རབ་ཏུ་འགོངས་པས་ན། སྨྲ་བྱེད་
ལྕེ་ཡི་རྡུལ་གྱི་ཆ་ཤས་རེ་རེ་དབྱངས་ཅན་ལྷ་མོ་བརྒྱ་རེར་ཉེ་བར་བཀོད་ནས་པཎ་ཆེན་ཆོས་ཀྱི་ཉི་མའི་
ཡོན་ཏན་ཇི་ལྟར་བརྗོད་ཀྱང་ག་ལ་ལང་བའམ་བརྗོད་མི་ནུས་སོ་ཞེས་པའོ། །
ག ལམ་ཐམས་ཅད་ཀྱི་རྩ་བ་བཤེས་གཉེན་བསྟེན་ཚུལ་ཁྱད་པར་དུ་འཕགས་པར་བསྔགས་པ།
ཁྱོད་ནི་ཆེན་པོར་གྱུར་ཀྱང་དགེ་བའི་བཤེས་ཞེས་པ་ནས་ཤེས་བྱའི་ཁྱོན་ལ་མཐའ་དག་འཕྱ་བས་
བྲེལ་ཞེས་པའི་བར། པཎ་ཆེན་ཆོས་ཀྱི་ཉི་མ་ཁྱོད་ནི་བོད་ཆོལ་ཁ་གསུམ་གྱི་ཆོས་སྲིད་གཉིས་ཆར་ནས་
ཆེན་པོར་གྱུར་ཀྱང༌། ཡོངས་འཛིན་དཔོན་བྲང་བསྟན་འཛིན་དབང་རྒྱལ་མཆོག་གི་དྲུང་ནས་གཞུང་
བཀའ་པོད་ལྔར་གསན་བཞེས་མཛད་ཅིང༌། ཆོས་ཀྱི་ཚུལ་བཞིན་དུ་བསྟེན་པའི་མཛེས་སྡུག་ནི་སྐྱེ་བོ་
ཐམས་ཅད་ཀྱི་མིག་དབང་འཕྲོག་པའི་རི་མོ་ལྟ་བུར་འདུག་པས། བྱང་ཆུབ་སེམས་དཔའ་རྟག་ཏུ་ངུས་
ཤ་དང་ཁྲག་ཀྱང་ཟོང་དུ་བསྒྱུར་ཏེ་འཕགས་པ་ཆོས་འཕགས་བསྟེན་པའི་རྣམ་ཐར་ངོ་མཚར་བ་ལའང་
དམན་པ་སྟེར་བའམ་ཟིལ་གྱིས་གནོན་པ་ཞིག་ཡིན་ན། གོ་ས་མཐོན་པོར་གནས་ཤིང་གྲགས་སྐམ་
ཅན་གྱི་བླ་སྤྲུལ་ཕལ་ཆེར་གྱི་ཀུན་སྤྱོད་ནི་ཆུ་རིས་ཏེ། ཆུའི་རི་མོའམ་གཉེར་མ་བཞིན་གཡོ་འགུལ་ཙམ་
ལས་སྙིང་བོ་ཅི་ཡང་མེད་དོ། །ལམ་ཐམས་ཅད་ཀྱི་རྩ་བ་བཤེས་གཉེན་བསྟེན་ཚུལ་ལེགས་པས་ལེགས་
ཚོགས་ཐམས་ཅད་ལྷུན་གྱིས་གྲུབ་པ་ཡིན་ཏེ། སྦྱང་བར་བྱ་བའི་མདོ་སྔགས་ཀྱི་ཆོས་སམ་གཞུང་ལུགས་
ནམ་མཁའ་ལྟ་བུའི་རབ་ཡངས་མ་སྟེ་ཤིན་ཏུ་རྒྱ་ཆེ་བའི་ངོས་སུ། ཨེ་མ་མཁའ་ལྡིང་དབང་བོ་ལྟ་བུའི་
པཎ་ཆེན་བློ་བཟང་ཆོས་ཀྱི་ཉི་མ་ཁྱོད་གཤེགས་པའམ་ཕེབས་ཚེ། བྱིས་པ་སྟེ་བྱིས་པ་ལ་རྒན་པོ་ཟླས་
དྲངས་པའི་བྱིས་པ་དང་མཁས་པའི་ཟླས་དྲངས་པའི་བྱིས་པ་གཉིས་ཡོད་ཀྱང་། འདིར་སྔ་མ་ཡིན་
: 163:



དང། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཏེ། བྱིས་པ་གསར་བའམ་སྐྱེས་མ་ཐག་པའི་བྱིས་པ་ཆུང་ངུའི་ལག་མཐིལ་ལས་ཆུང་ཞིང་ཤེས་བྱའི་ཁྱོན་
ལ་ལུས་ཅན་མཐའ་དག་གིས་འཕྱ་བས་བྲེལ་བ་སྟེ། ཤིན་ཏུ་འཕྱོ་བཞིན་ཡོད། པཎ་ཆེན་ཆོས་ཀྱི་ཉི་མ་
ལ་ཐུན་མོང་སྣང་ཚོད་དུའང་ཡོན་ཏན་གྱི་རྩལ་རྫོགས་པས། དུས་ཐུང་ངུའི་ནང་མདོ་སྔགས་ཀྱི་ཆོས་
ཐམས་ཅད་མཁྱེན་པས་ཤེས་བྱའི་ཁྱོན་ཆུང་དུ་བཏང་ཞེས་འུད་ཀྱིས་བརྗོད་པའོ། །རེབ་གོང་དུ་པཎ་
ཆེན་ཆོས་ཀྱི་ཉི་མ་སྤྱི་ལོ༡༩༣༦ལོར་ཕེབས་ཀྱང་། དེའི་ཕྱི་ལོ་སྤྱི་ལོ༡༩༣༧ལོར་སྐྱེ་དགུ་མདོ་ནས་ཞིང་དུ་
གཤེགས། དེ་དུས་དགུང་ལོ་ལྔ་བཅུ་ལྔ་བཞེས་སོ། །རེབ་གོང་དུ་ཕེབས་པའི་སྐབས་སུ་དགུང་ལོ་ལྔ་
བཞི་བཞེས་པའི་དུས་ལགས། ཡོངས་འཛིན་བློ་བཟང་དཔལ་ལྡན་མཆོག་དགུང་ལོ་ལྔ་དྲུག་གོ །པཎ་
ཆེན་རིན་པོ་ཆེ་མཆོག་གི་གསུང་རྩོམ་ལ་ལམ་རིམ་ཚིགས་བཅད་མ་དང་། ལམ་སྒྲོན་འགྲེལ་བ། ས་
ཤིང་གི་བསྟན་བཅོས་སོགས་པོད་བཞི་བཞུགས། །
ང མཁས་པ་ལ་མཛེས་པའི་བྱ་བ་རྣམ་གསུམ་གྱི་མཛད་པ་ཁྱད་པར་དུ་འཕགས་པར་བསྔགས་པ། །
འཆད་རྩོད་རྩོམ་པའི་འཁོར་ལོ་ཐོགས་མེད་པས་ཞེས་པའི་ཤོ་ལོ་ཀ་གཅིག་བྱུང༌། པཎ་ཆེན་བློ་
བཟང་ཆོས་ཀྱི་ཉི་མ་ཁྱོད་ནི་འཆད་རྩོད་རྩོམ་གསུམ་གྱི་བྱ་བ་རྒྱུན་མི་ཆད་པར་མཛད་པ་ལ་འཁོར་
ལོ་བཞིན་ཐོགས་པ་མེད་པའི་རྐྱེན་གྱིས་ཐུབ་པའི་བསྟན་པ་རིན་པོ་ཆེ་དར་བའི་སྲིད་པའམ་ཡུལ་གྲུ་
ཐམས་ཅད་ཁྱོད་ཀྱིས་ཆོས་ཀྱི་སྒོ་ནས་དབང་དུ་བསྡུས་པས་ན། ཆེ་བའི་ཁུར་འཛིན་པ་སྟེ། བསྟན་
འཛིན་གྱི་སྐྱེས་བུ་རློམ་པ་མ་ལུས་པའམ་ཐམས་ཅད་མཐོ་རིས་ཏེ་ངན་སོང་གསུམ་ལས་མཐོ་བའི་
རིགས་སུ་གནས་པའི་མི་ཡུལ་གྱི་རིན་ཆེན་སྐས་སམ་འཇིག་རྟེན་ལས་སྲིད་པ་གཞན་དུ་བྲོས་པའོ་
ཞེས་པའོ། །
(༥） ཀུན་གཟིགས་མཆོག་ཡུལ་ཁམས་སོ་སོར་ཕེབས་པའི་མཛད་པ་བྱེ་བྲག་ཏུ་བསྟན་པ།
ཀ ཡུལ་ཁམས་རྣམས་ཀྱིས་བསམ་སྦྱོར་གྱི་གུས་པ་རྒྱ་ཆེར་བསྟར་བའི་ཚུལ་ལ་བསྔགས་པ།
@ ཞབས་ཀྱིས་བཅགས་པའི་ཡུལ་གྲུའི་ལུས་ཅན་རྣམས་བསོད་ནམས་ཀྱིས་མཐོ་བར་བསྔགས་པ།
སྐྱེ་དགུའི་བསོད་ནམས་སྟོབས་ལྡན་ཤིང་རྟའི་ཚོགས་ཞེས་པའི་ཤོ་ལོ་ཀ་གཅིག་བྱུང༌། སྐྱེ་དགུ་ནི་
སྐྱེ་བོ་མང་བོ་ལ་བྱ་ཞིང་། སྐྱེ་བོ་མང་བོས་སྐྱེ་བ་སྔོན་མ་རྣམས་སུ་རྣམ་དཀར་དགེ་བའི་ལས་བྱས་པའི་
བསོད་ནམས་སྟོབས་ལྡན་ནམ་དགེ་བའི་འབྲས་བུ་ཕུན་སུམ་ཚོགས་པའི་ཤིང་རྟའི་ཚོགས་སམ་མང་
· 164 ，



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། །
བོ་ཕྲེང་བའམ་གྲལ་བསྒྲིགས་ཏེ་རིམ་པར་རང་རང་གི་ཡུལ་ཕྱོགས་སུ་སྤྱན་དྲངས་པས། པཎ་ཆེན་བློ་
བཟང་ཆོས་ཀྱི་ཉི་མ་ཁྱོད་ཀྱིས་འགྲོ་བའི་རེ་བ་སྐོང་ཕྱིར་ཞབས་ཀྱིས་བཅགས་ཤིང་ཕེབས་པའོ། །འོན་
ཀྱང༌། ཁྱོད་ཀྱི་ཞབས་མཐིལ་དུ་སྐྱེས་པའམ་གནས་པའི་འཁོར་ལོ་རྩིབས་སྟོང་གི་རྣམ་པ་འབུར་དོད་
པ་ལྟ་བུས་མཚན་པའི་འཁོར་ལོའི་རྩེད་འཇོ་སྟེ་མཛེས་པའི་རི་མོའམ་ཞབས་རྗེས་མ་རེག་པའམ་
ཞབས་རྗེས་མ་བབས་པ་ ཤུགས་སུ་གནས་དེར་མ་ཕེབས་པའི་ས་དེ་ནི། ལྷོ་འཛམ་བུ་གླིང་གི་ཡུལ་
གྲུའི་གྲས་སུ་སུ་ཡིས་དམིགས་པའམ་བགྲང་བ་སྟེ། མི་བགྲང་ངོ་ཞེས་པའོ། །
(?) བསམ་སྦྱོར་གྱི་གུས་པས་མཆོད་པ་རྒྱ་ཆེར་ཕུལ་བའི་ཚུལ་ལ་བསྔགས་པ།
དྲེགས་ལྡན་ས་ཡི་ཚངས་པ་མཐའ་དག་གིས་ཞེས་པ་ནས་རྒྱལ་བའི་རྫུ་འཕྲུལ་དཔལ་གྱིས་མཚོན་
ཞེས་པའི་བར། དྲེགས་ལྡན་ས་ཡི་ཚངས་པ་སྟེ། ཁེངས་པ་དང་ལྡན་པའི་རྒྱལ་བོ་མཐའ་དག་གིས་
ལེགས་པར་གུས་པའི་པཎ་ཆེན་བློ་བཟང་ཐུབ་བསྟན་ཆོས་ཀྱི་ཉི་མ་ཁྱེད་ལ། ཉི་མས་རབ་ཏུ་བསྐྱེད་
པའམ་ལེགས་པར་བསྐྱངས་པའི་མཛེས་པ་སྟེ། དྲི་ཞིམ་ཞིང་གཙང་བའི་པདྨ་ལྟ་བུའི་མཆོད་པའམ་
འབུལ་བ་རིན་ཐང་གཞལ་དུ་མེད་པ་བསྟབས་པའམ་ཕུལ་བས། འཕགས་པ་ཀུན་ཏུ་བཟང་པོའི་
མཆོད་པའི་སྙན་གྲགས་ཀྱི་བ་དན་ཉལ་དུ་འཇུག་པར་བྱེད་པའམ་ཟིལ་གྱིས་གནོན་པའོ། །
དྲི་ཞིམ་ཞིང་རེག་བྱ་བསིལ་བའི་ཚིམ་བྱེད་དམ་ཙནྡན། ནོར་བུ་དང་རིན་པོ་ཆེ་སྣ་ཚོགས་ཀྱིས་
གྲུབ་པའི་གཞལ་ཡས་ཁང་སྟེ། འདིར་རིན་ཐང་གཞལ་དུ་མེད་པའི་ཁང་བའི་དོན་ཡིན་གྱི་རྒྱ་ཁྱོན་ཆེ་
བ་ནི་མིན་ནོ། །རིན་ཆེན་འཁྲི་ཤིང་སྟེ་འཁྲི་ཤིང་རྩ་ཆེ་བ་མང་བོས་གང་བའི་སྐྱེད་མོས་ཚལ། མེ་ཏོག་
སྣ་ཚོགས་ལྷམ་མེར་བཀྲ་བའི་ཀུན་དགའ་ར་བ་སྟེ། ཆོས་ཀྱི་གྲྭ་ས་ཕན་ཚུན་འགྲན་པའི་ཚུལ་གྱིས་པཎ་
ཆེན་རིན་པོ་ཆེའི་ཐུགས་ལ་མཉེས་པ་བསྒྲུབས་པ་སྟེ་དགའ་བ་བསྐྱེད་པར་བྱེད་དོ། །
བཏུང་བ་མཆོག་ཏུ་གྱུར་བ་མང་བོ་ཡིས་སྦྲུས་པའམ་བརྫིས་པའི་རོ་བརྒྱ་བའམ་ཕུན་སུམ་ཚོགས་
པ་མང་བོས་ཆ་ཙམ་མམ་ཟུར་ཙམ་ཡང་མཚོན་པར་མི་ནུས་པའི་གསེར་དང་དངུལ་གྱི་སྡེར་མ་ལ་
བཅེར་བའམ་སྤུངས་པའི་ཞལ་ཟས་སྣ་ཚོགས་ཀྱིས་གཉིད་དང་རྨུགས་པ་སོགས་སྐྱེད་པར་མི་བྱེད་པར་
སེམས་རྩེ་གཅིག་ཏུ་གནས་ཤིང་མི་འགྱུར་བ། བདེ་སྣང་གིས་ཁེངས་པའི་ཏིང་ངེ་འཛིན་རྒྱས་པར་བྱེད་
པའོ། །ཏིང་ངེ་འཛིན་ཞེས་པ་གཞུ་བདུངས་ནས་གཞུ་སྐུད་དང་སྤྲད་པའི་ཚེ། གཞུ་རྒྱུད་སུ་ཐིང་ངེར་
· 165.



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
འཛིན་པ་བཞིན་ཏུ་སེམས་དམིགས་པ་གཅིག་ལས་གཞན་དུ་མི་གཡེང་བར་སྲ་ཏིང་ངེ་དམིགས་པ་
ཏིང་ངེ་འཛིན་ཟེར་བས་བརྡ་དོན་ཇི་བཞིན་གོ་བ་གལ་ཆེའོ། །
ངོ་མཚར་བའི་གར་གྱི་ཆས་སམ་ཆ་བྱད་མི་འདྲ་བ་དུ་མ་ཡིས་སྤྲས་པའམ་བརྒྱན་པའི་འོད་ཀྱིས་
སེམས་ཅན་ཀུན་གྱི་འདོད་པ་དང་རེ་འདོད་སྐོང་བའི་ཟློས་གར་འཁྲབ་པའི་ལྟད་མོ་ཡང་། གཞན་
གྱིས་ཇི་བཞིན་མཚོན་མི་ནུས་ཏེ། རྒྱལ་བའམ་སངས་རྒྱས་ཀྱིས་གདུལ་བྱ་འདུལ་བའི་སླད་དུ་སྐུའི་
རྫུ་འཕྲུལ་གྱི་བཀོད་པ་སྣ་ཚོགས་སྟོན་པའི་རྫུ་འཕྲུལ་གྱི་དཔལ་གྱིས་ཇི་བཞིན་མཚོན་ནུས་པའོ་ཞེས་
པའོ། །
(3) བཀའ་བཞིན་ཉམས་སུ་ལེན་པའི་ཚུལ་ལ་བསྔགས་པ།
ཁྱོད་ཀྱི་བཀའ་ཡི་རྗེས་འགྲོ་བ་ཞེས་པའི་ཤོ་ལོ་ཀ་གཅིག་བྱུང༌། པཎ་ཆེན་བློ་བཟང་ཐུབ་བསྟན་
ཆོས་ཀྱི་ཉི་མ་ཁྱོད་ཀྱི་བཀའ་ཡི་རྗེས་འགྲོའམ་རྗེས་སུ་འབྲངས་པ་སྟེ། ཅི་གསུང་བཀའ་བཞིན་སྒྲུབ་པའི་
སེམས་ཅན་ཀུན་ཀྱང་། དོན་མེད་དང་དོན་ལོག་སོགས་ཀྱི་དྲི་མ་དང་བྲལ་བའི་དམ་པ་རྣམས་ཀྱིས་
གསུངས་པའི་ཆོས་ལམ་སྟེ་ ཆོས་ཀྱི་སྲོལ་ཇི་ལྟ་བ་བཞིན་དུ་ལེགས་སྤྱོད་བདེ་བའི་ཁང་བ་ན། གནས་
སྐབས་ཀྱི་ཕན་པ་དང་མཐར་ཐུག་གི་བདེ་བའི་དངོས་པོ་མཐའ་དག་བང་མཛོད་བཞིན་གསོག་པར་
བྱེད་དོ་ཞེས་པའོ། །
ཁ མདོ་སྨད་དུ་ཕེབས་པའི་མཛད་པ་བསྟན་པ།
(1) མདོ་སྨད་དུ་ཇི་ལྟར་ཕེབས་ཚུལ་དང་མཛད་པ་ཁྱད་པར་དུ་བྱས་ཏེ་བསྔགས་པ།
<1> ཐོག་མར་ཕེབས་པའི་གནས་ཀྱི་ཆེ་བ་བསྟན་པ།
ཆོས་སྲིད་མངའ་འཕང་རྫོགས་ལྡན་ལས་ཞེས་པའི་ཤོ་ལོ་ཀ་གཅིག་བྱུང་། ཆོས་དང་སྲིད་ཀྱི་
མངའ་འཕང་ངམ་མངའ་ཐང་རྫོགས་ལྡན་གྱི་བསྐུལ་བ་ལས་མཐོ་ཞིང་ཆེ་བའི་སྙན་པའི་གྲགས་པ་
སྤྲིངས་ཡིག་སྟེ། མར་ནང་འཇིགས་མེད་དམ་ཆོས་རྒྱ་མཚོའི་ཁྲི་རྒན་འཇམ་དབྱངས་ཐུབ་བསྟན་རྒྱ་
མཚོའི་རྣམ་ཐར་དུ། ཨེ་མ་གདུལ་བྱའི་རྟེན་འབྲེལ་གྱི། །བིཊར་ཆུ་སྣོད་མ་རྙོགས་པ། །གང་ཚེ་ཐུབ་
བསྟན་སྙིང་བོ་ནི། །མགོན་དང་བཅས་པའི་སྤྲིངས་ཡིག་ཀློག །ཅེས་གསུངས་པ་དང་འདྲ་ཞིང་། བརྡ་
ཡིག་ཀློག་པ་བཞིན་དུ་སྐད་མཐོ་བར་གནས་པ་ཅན་དེ་ལ། མདོ་ཁམས་ལིམྦུའི་སྐྱེད་ཚལ་ཏེ་ལིམྦུ་ནི་
• Y56 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ལེགས་སྦྱར་གྱི་སྐད། སྟོན་པ་སྐུ་འཁྲུངས་པའི་གནས་ཡིན་ཞིང་། དེང་སང་མིང་ལ་རུ་མན་ཏི་ཞེས་
གྲགས་པ་མཁས་དབང་དགེ་ཆོས་ཀྱིས་གསུངས། སེར་སྐྱའི་གྲོང་ཁྱེར་ཀྱང་འདིའི་ཉེ་སར་གནས། ཆོས་
རྒྱལ་མྱ་ངན་མེད་ཁྲི་ལོ་ཉེར་གཅིག་པར་ཕྱོགས་དེར་ཕེབས་ཏེ། སངས་རྒྱས་འཁྲུངས་སོ་ཞེས་རྡོ་རིང་
བསླངས་པའི་གནས་ཡིན། སྐབས་འདིར་ནི། མདོ་ཁམས་ཀྱི་ལིམྦུའི་སྐྱེད་ཚལ་ཞེས་པ་སྐུ་འབུམ་བྱམས་
པ་གླིང་གི་གནས་ལ་བརྗོད་ཅིང་། གནས་དེ་ནི་སངས་རྒྱས་འོད་དཔག་མེད་བཞུགས་སའི་ནུབ་ཕྱོགས་
བདེ་བ་ཅན་གྱི་ཞིང་ཁམས་ས་ལ་འཕོས་པའམ་བབས་པ་དང་འདྲ་བ་ལྟ་བུ་ཡོད་ཅེས་པའོ། །
2> ཇི་ལྟར་ཕེབས་པའི་ཚུལ་བརྗོད་པ།
རྫུ་འཕྲུལ་རྐང་བའི་ཤུགས་རྫོགས་པའི་ཞེས་པའི་ཤོ་ལོ་ཀ་གཅིག་བྱུང༌། རྫུ་འཕྲུལ་ནི་མཛོད་
ལས། མེད་པ་འཕྲུལ་བ་དང་ཡོད་པ་བསྒྱུར་བ་ལ་སོགས་པ་ཡིན་གསུངས། ཏིང་ངེ་འཛིན་གྱི་རང་
བཞིན་ལས་བྱུང་བའི་རྫུ་འཕྲུལ་གྱི་རྐང་བའི་ཤུགས་རྫོགས་པའི་འཕྲུལ་གྱི་འཁྲུལ་འཁོར་བར་སྣང་ནམ་
མཁའི་ཁམས་ལས། གཤོག་པ་ལྡན་པའི་མཁའ་ལྡིང་བྱ་བཞིན་དུ། ཤུགས་ཆེན་པོས་འཕུར་བ་ལས་རྒྱ་
ནག་ནས་ཟི་ལིང་དུ་ཡུད་དམ་མྱུར་དུ་བྱོན་པའོ་ཞེས་པའོ། ། །
3> ཕེབས་པའི་མཛད་རྗེས་ཁྱད་པར་དུ་བྱས་ཏེ་བསྔགས་པ། །
གཡུལ་གྱི་སྦྱོར་བས་མ་ཕམ་ཡང་ཞེས་པའི་ཤོ་ལོ་ཀ་གཅིག་བྱུང་། གཡུལ་གྱི་སྦྱོར་བ་སྟེ། རབ་
བྱུང་བཅོ་ལྔ་བའི་ལྕགས་སྤྲེལ་ལོ་སྟེ་སྤྱི་ལོ༡༩༢༠ལོར། ཡོངས་འཛིན་སྒེའུ་སྟེང་བློ་བཟང་དཔལ་ལྡན་
མཆོག་དགུང་ལོ་བཞི་བཅུ་བཞེས་པ། ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་དགུང་ལོ་ང་ལྔ་
དང༌། སྐྱབས་མགོན་བདུན་པ་ཆེན་མོ་དགུང་ལོ་ལྔ་བཞེས་པའི་སྐབས་འདིར། མཱ་ཀུན་མིན་སོགས་
རྒྱ་མིའི་སྡེ་དཔོན་དུ་མས་ལྗོངས་འདིར་དཔུང་འདྲེན་གྱི་སྒོ་ཡང་ཡང་བཏོད་ཀྱང་། ཁྲི་རྒན་འཇམ་
དབྱངས་ཐུབ་བསྟན་རྒྱ་མཚོ་སོགས་ཀྱིས་གསུང་བཀོད་སྩལ་བའི་རིམ་གྲོ་གནད་དུ་སོང་བ་དང་། དུས་
ལ་མ་བབ་པའི་དབང་གིས། བིས་མདོ། བླ་བྲང་། གཏེར་ལུང༌། ཨ་མཆོག་སོགས་ལྷོ་རྒྱུད་ཕལ་ཆེར་
འཇིག་ཀྱང་རེབ་གོང་གི་ཡུལ་གྲུ་འདི་ལ་ཉམ་ང་ཆེར་མ་བྱུང་། བདུན་པའི་ཚེས་བཅུ་དགུའི་ཉིན་རྒྱ་
མིའི་དཔུང་ཆེན་ཐོ་གྱུར་བབས། དགོན་གྲོང་དུ་མ་ཞུགས་ལ་སྦྱངས་ཤིང་རིམ་གྱིས་རོང་བོར་བཏེགས་
ནས་བླ་གྲྭ་ཕལ་ཆེར་གྱིས་རྒྱས་བཏབ་པའི་རྒྱུ་ནོར་མཐའ་ཡས་པ་ཆུད་གཟན༑ རབ་བྱུང་བཅུ་དྲུག་པའི་
• 167 .



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ས་འབྲུག་ལོ་སྟེ། སྤྱི་ལོ༡༩༢༨ལོར་རེབ་གོང་སེང་གེ་གཤོང་དུ་ཀ་ཟི་ལེན་གྱི་ཐོའུ་ཧྥེའུ་མང་དུ་སླེབས་
པས། སྐྱ་སེར་དུ་མ་བསད། སྟོང་སྐོར་དུའང་དེ་ལྟར་བྱུང༌། ལྕགས་རྟ་ལོ་སྟེ་སྤྱི་ལོ༡༩༣༠ལོར་མདོ་
སྨད་དུ་ཧོས་ཧོས་ཀྱི་དམག་འཁྲུག་ལངས་ཏེ། ནང་བསྟན་གྱི་དགོན་པ་མང་བོ་གཏོར་ཞིང་། ཅོ་
ནེ་དགོན་ཡང་གཏོར། མཁན་ཆེན་སྐུ་ཕྲེང་དྲུག་པ་བློ་བཟང་ལུང་རྟོགས་ཆོས་ཀྱི་རྒྱ་མཚོའི་རྣམ་
ཐར་དུའང་། མཁན་ཆེན་རང་ཉིད་དགུང་ལོ་ང་གཅིག་བཞེས་པའི་ལྕགས་རྟ་ལོ་སྟེ། སྤྱི་ལོ༡༩༣༠ལོར་
དྷི་སའི་མཆོད་མེ་གྲོལ་ནས་རོང་བོར་བྱོན་ཚེ། ཐོའུ་ཧྥེའི་དཔུང་སླེབས་ཏེ་སྐྱབས་མགོན་མཆོག་གི་
སྤྲུལ་བའི་སྐུ་རྒྱ་མཁར་དུ་གདན་དྲངས་པ་སོགས་ཅི་དྲག་ལ་ཐུག་པ་ཚོགས་འདུ་ཆེན་མོའི་སྟེང༌། སྐུ་
དངོས་ཕེབས་ཀྱིས་གྲོས་མགོ་བཏོན་ཏེ་དངུལ་དཀར་ཐུར་སྲང་བརྒྱ་དང་ལྔ་བཅུ་ཕུལ་བས་སྐྱབས་
མགོན་ཐམས་ཅད་མཁྱེན་པ་ཤར་བླ་བྲང་ཆེན་མོར་བཞུགས་གདན་འཇགས་པའི་ཁུར་བསྣམས་
ཤིང་ངང་བརྟན་པར་བཞུགས། འདི་དག་ལས་ཀྱང་སྐབས་དེ་དག་ཏུ་དུས་ངན་གྱི་འཚུབ་ཆ་ཆེ་བར་
མངོན། ཡིན་ནའང་། པཎ་ཆེན་ཆོས་ཀྱི་ཉི་མ་མདོ་སྨད་དུ་ཕེབས་པའི་སྔ་རོལ་ཙམ་དང་དེ་དུས་ཟིང་
ཆ་ ཆེར་མ་བྱུང་བས། གཡུལ་འགྱེད་དེ་ཕམ་པར་མ་བྱས་ན་ཡང་། པཎ་ཆེན་ཆོས་ཀྱི་ཉི་མའི་བྱིན་
བརླབས་ལ་བརྟེན་ནས་ནག་པོའི་ཕྱོགས་སམ་བསྟན་པ་དང་འགྲོ་བ་ལ་འཚེ་བའི་མ་ཇག་གི་དམག་
རྣམས་རང་གིས་རང་སྲོག་བཏང་བའམ་བཅད་པ་སྟེ། བསམ་སྦྱོར་ངན་པ་ཞི་བས། ཆོས་དང་འཇིག་
རྟེན་གྱི་ལུགས་གཉིས་གསེར་གྱི་འཁྲི་ཤིང་སྟེ་དཔག་བསམ་ལྗོན་ཤིང་ལྟ་བུའི་དབུ་འཕང་རྩེ་མོ་དགུང་
ལ་རེག་པ་སྟེ། སྔར་ལས་དར་བར་བྱས་སོ་ཞེས་པའོ། །
(9) རེབ་གོང་གསེར་མོ་ལྗོངས་སུ་ཇི་ལྟར་བསུ་བ་དང་ཕེབས་པའི་ཚུལ་བརྗོད་པ།
<1> ཀུན་གཟིགས་ཆོས་ཀྱི་ཉི་མའི་ཕོ་ཉ་དང་པོ་ཕེབས་པ་བརྗོད་པ།
དེ་ནས་ཉི་མའི་བུ་ཡི་ཕྱོགས་ཞེས་པའི་ཤོ་ལོ་ཀ་གཅིག་བྱུང་། སྐུ་འབུམ་བྱམས་པ་གླིང་དེ་ནས་ཉི་
མའི་བུ་ཡི་ཕྱོགས་སུ། དཔག་ཚད་དེ། གཞུ་འདོམས་ཞེས་གྲགས་ལྔ་བརྒྱར་རྒྱང་གྲགས་གཅིག དགོན་
པའི་ཚད་དེ་དེ་བརྒྱད་དཔག་ཚད་དོ། །ཞེས་གསུངས་པའི་དཔག་ཚད་དྲུག་ཁྲིའམ་མང་བོའི་འཇུག་
ངོགས་ཏེ་ཕ་རོལ་ན། རེབ་གོང་རིག་པ་འབྱུང་བའི་གྲོང་ཁྱེར་ཡོད་ཅིང་། པཎ་ཆེན་ཆོས་ཀྱི་ཉི་མ་
རེབ་གོང་དུ་མ་ཕེབས་པའི་ཡར་སྔོན་དུ། རེབ་གོང་རིག་པ་འབྱུང་བའི་གྲོང་ཁྱེར་དུའམ་གྲོང་ཁྱེར་ལ་
，168 •



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། སྨིཾ
པཎ་ཆེན་ཆོས་ཀྱི་ཉི་མའི་ཞབས་ཞུ་བ་འགའ་འབྱོན་པའམ་ཕེབས་པའི་ཕོ་ཉས་དང་པོར་ཏེ་ཐོག་མར་
སླེབས་པའམ་ཞབས་ཀྱིས་བཅགས་པ་བྱུང་ཞེས་པའོ། །
<2> ཆོས་སྲིད་ཀྱི་ཆེ་བ་རྣམས་ཀྱིས་བསུ་བའི་ཚུལ་བརྗོད་པ།
• ཀུན་གཟིགས་མཆོག་བསུ་བའི་འགྲོ་བ་མང་བར་སྤྱིར་བསྟན་པ།
ནམ་མཁའི་ལམ་ལས་ཟླ་བ་བཞིན་ཞེས་པ་ནས་གཏིབས་པ་སྨིན་གྲོལ་ས་ལ་བཀོད་ཅེས་པའི་
བར། ནམ་མཁའི་ལམ་མམ་དབྱིངས་སུ། ཉ་གང་ཟླ་བ་ནི་འོད་ལྡན་རྒྱུ་སྐར་མང་པོས་བསྐོར་ཞིང་དལ་
བར་རྒྱུ་བ་ནི་རེ་ཁཱ་སྟེ་ཤིན་ཏུ་མཛེས་པའི་རི་མོ་བཞིན། དེ་ལྟ་བུའི་མཛེས་པ་ཕུན་སུམ་ཚོགས་པ་ས་
སྟེང་འདིའི་སྟེང་དུ་སྣང་སྟེ། པཎ་ཆེན་ཆོས་ཀྱི་ཉི་མ་ལ་མཇལ་བའི་ཕྱིར་དུ་ཕྱོགས་ཕྱོགས་ཀྱི་མཇལ་བ་
མང་པོ་ཚོགས་ཤིང་། མཇལ་ཟིན་པ་རྣམས་ནི་པཎ་ཆེན་བཞུགས་སའི་གཙུག་ལག་ཁང་ལ་བསྐོར་བ་
བྱེད་པའོ། །དམིགས་པ་མེད་པའི་སྙིང་རྗེས་མཁའ་མཉམ་འགྲོ་བ་ཡོངས་ལ་ཁྱབ་པའི་ཐུབ་པ་སྟེ་ཀུན་
གཟིགས་པཎ་ཆེན་ཆོས་ཀྱི་ཉི་མ་མཆོག་གི་གནས་དེར། ཉིན་རེ་བཞིན་དུ་ཕྱོགས་ཕྱོགས་ཀྱི་ལམ་ནས་
ཡོང་བའི་འགྲོ་བ་སྤྲིན་ལྟར་དུ་གཏིབས་པའམ་ཐིབས་པའི་སེམས་ཅན་མང་པོའི་སེམས་རྒྱུད་སྨིན་པ་སྟེ་
ཆོས་ཕྱོགས་སུ་བསྒྱུར་བ་དང་དེ་ནས་གྲོལ་བའམ་ཐར་བའི་ལམ་གྱི་ས་ལ་བཀོད་པའོ་ཞེས་པའོ། །
• ཆོས་སྲིད་ཀྱི་ཆེ་བ་རྣམས་གཙོ་བྱས་ཏེ་བསུ་བ་བྱེ་བྲག་ཏུ་བསྟན་པ།
སྲས་ཀྱི་ཐུ་བོས་རབ་མངགས་པའི་ཞེས་པ་ནས་བཤུལ་གྱི་འགྲམ་ལ་ཕྲེང་བས་མཚོན་ཞེས་པའི་
བར། ༧པཎ་ཆེན་ཐམས་ཅད་མཁྱེན་པ་རེབ་གོང་དུ་ཕེབས་པའི་སྐབས་དེར། པཎ་ཆེན་རིན་པོ་ཆེའི་
སྲས་ཀྱི་ཐུ་བོ་སྟེ། ནང་ཐུགས་སྲས་ཀྱི་གཙོ་བོར་གྱུར་བ་སྐྱབས་མགོན་བདུན་པ་ཆེན་མོས་མྱུར་མོར་
མངགས་པའི་བསོད་ནམས་དང་ལྡན་པའི་རང་གི་སྐུ་མཆེད་དམ་སྤུན་མཆེད་ཨ་ལགས་དགེ་ལེགས་
ཀྱིས་རབ་བྱུང་སྟེ། རབ་བྱུང་གི་སྐད་དོད་བོ་དོང་བ་ཕྱོགས་ལས་རྣམ་རྒྱལ་གྱི་རྣམ་ཐར་དུ། པྲ་བྲིཏ་
ཞེས་བྱ་བ་འབྱུང༌། དེ་ལ་དོན་འགྱུར་བྱས་པས་ཟག་བཅས་འཁོར་པའི་དངོས་པོ་ལས་རྒྱབ་ཀྱིས་ཕྱོགས་
པ་ཞེས་བྱ་བ་ཡིན་གསུངས་པས། དེ་ལྟ་བུའི་འཁོར་བ་ལ་ངེས་འབྱུང་གིས་ཟིན་པའི་རབ་བྱུང་ཁྲི་ཁྲག་
བཅུའམ་མང་པོ་ཕྲེང་བསྒྲིགས་པའི་དང་པོའམ་ཐོག་མར་མདུན་ནས་བསུས་པའོ། །དེར་མ་ཟད། ལྷ་
བཙུན་ནམ་ལྷ་བཙན། རྒྱལ་བོ་རྣམས་དོན་གཅིག་ཡིན་ཏེ། ལྷ་བཙུན་རུ་འདྲེན་ཆེན་པོ་རེབ་གོང་གི་སྤྱི་
• 169 •



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དཔོན་ནང་སོ་ལ། དཔུང་ཚོགས་ཡན་ལག་བཞི་སྟེ། གླང་བོ་དང་རྟ། ཤིང་རྟ་དང་རྐྱང་ཐང་གི་དམག་
དཔུང་བཀོད་པའམ་ཉེ་བར་བཤམས་པ། གྲལ་ལྟར་བསྒྲིགས་པ་ནི། ཨཀྵ་དང་ཨུཧིཎི་མཚམས་སྦྱོར་
བ་ལས་བྱུང་བའི་ཨཀློཧི་ཊི་སྟེ། དམག་སྡེ་ཆེན་མོའི་མིང་ཡིན་པར་འགྲེལ་བ་གསལ་ལྡན་དུ་གསུངས་
ལ། སྐབས་འདིར་དེའི་གྲངས་ཚང་བ་སྟེ། ཇི་སྐད་དུ། ཁྲི་ཕྲག་དང་ནི་གླང་བོ་ཆེ། །གསུམ་འགྱུར་ཤིང་
རྟ་དཔའ་བོ་འབུམ།།རྟ་ནི་འབུམ་ཕྲག་བཅུ་རྐང་ཐང༌།།བྱེ་བ་སུམ་ཅུ་རྩ་དྲུག་འཇུག །ཨོཀོཧི་ཞེས་
པར་བརྗོད། །ཅེས་གསུངས་པ་ལྟར༔ གཞན་ལྟ་ཅི། གཤིན་རྗེ་འཇིགས་པར་བྱེད་པའི་དཔུང་ཚོགས་
ཚར་དུ་དངར་བའམ་ཕྲེང་བསྒྲིགས་པ་ཡོད།
སྤྲིན་དཀར་གྱི་དུམ་བུ་ས་ཡི་གཞིའམ་དངོས་སུ། དལ་གྱིས་རྒྱུ་བའམ་འགྲོ་བ་དང་འདྲ་བའི་ཅང་
ཤེས་ཏེ། ཅི་ཡང་ཤེས་པའི་བསྡུས་ཚིག་སྟེ། ཅང་ཤེས་ཞེས་པ་ནི་མི་འཇིགས་པ་སྟེ། མདོ་ལས་ཐོག་
འབབ་པ་ལ་སོགས་པས་བག་ཚ་བ་འབྱུང་བའི་དོགས་པ་མེད་པས་ཁྱུ་མཆོག་ཅང་ཤེས། འཐབ་མོའི་
འཇིགས་པ་མེད་པས་གླང་བོ་ཅང་ཤེས་དང་རྟ་ཅང་ཤེས། གཞན་གྱི་གནོད་པའི་འཇིགས་པ་མེད་པས་
སེང་གེ་ཅང་ཤེས། འཆི་བའི་འཇིགས་པ་མེད་པས་དགྲ་བཅོམ་ཅང་ཤེས་ཞེས་ཅང་ཤེས་ལྔར་གསུངས་
ཀྱང༌། སྐབས་འདིར་རྟ་ཅང་ཤེས་མཆོག་ཏུ་གྱུར་བའི་སྟེང་ལའམ་སྟེང་དུ། དབང་བོའི་གཞུ་སྟེ། འཇའ་
ཚོན་ལྟར་ཏེ་འཇའ་ནི་འཁྱོག་པའི་མིང་དང་ཚོན་ནི་མདངས་ལ་བྱ་ཞིང༌། འཇའ་ཚོན་ལྟར་རབ་ཏུ་
བཀྲ་བའམ་མཛེས་པའི་རིན་པོ་ཆེ་དང་ནོར་བུའི་རང་བཞིན་ལས་གྲུབ་པའི་སྒ་དང་སྲབ་ཀྱི་ཆས་
སམ་དངོས་པོ་ཡོངས་སུ་རྫོགས་པའི་སྟེང་དུ། དགུང་གི་ཉི་མ་བརྒྱ་ཕྲག་གམ་མང་བོ་ཅིག་ཅར་དུའམ་
མཉམ་དུ་ཤར་བ་དང་འདྲ་བའི་རེབ་གོང་གསེར་མོ་ལྗོངས་འདིའི་སྐྱབས་དང་མགོན་དུ་གྱུར་བ་ཤར་
སྐལ་ལྡན་བློ་བཟང་འཕྲིན་ལས་ལུང་རྟོགས་རྒྱ་མཚོ་མཆོག་ནི་ཐུགས་ཤིན་ཏུ་དགྱེས་ཤིང་། བཞིན་ལ་
འཛུམ་པའི་འོད་ཀྱིས་ལྷམ་མེ་བའམ་ཁེངས་པའི་ལྷ་དབང་བཞིན་དུ་ཀུན་གཟིགས་ཆོས་ཀྱི་ཉི་མ་བསུ་
བར་བྱོན་ནོ། །
ཆོས་སྙིགས་མས་བཙོས་པའི་དམར་སེར་གྱི་གོས་སམ་བྱ་ངུར་བའི་མདོག་དང་འདྲ་བའི་ན་
བཟའ་ཡིས་ཉི་མའི་མདངས་འཕྲོག་པ་བཞིན་དུ་དམར་སེར་གྱིས་ཁེངས་པའི་འཁོར་ཚོགས་ཁྲི་ཕྲག་
བརྒྱ་སྟེ་མང་བོ་རྟ་མཆོག་བཟང་བོའི་མཇིང་བ་ནའམ་སྐེ་ན་མནྡཱརཱ་ཏེ། ལྷའི་མེ་ཏོག་ལ་གོ་སྟེ། སློབ་
་170 །



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
དཔོན་ཤེར་འབྱུང་བློ་གྲོས་ཀྱི་སྤྱོད་འཇུག་གི་དཀའ་འགྲེལ་དུའང༌། མནྡྷར་ནི་ལྷ་རྣམས་ཀྱི་མེ་ཏོག་གི་
ཁྱད་པར་རོ་ཞེས་གསུངས་པས་རྟོགས་ནུས་ཤིང་། ལྷའི་མེ་ཏོག་བཞིན་དུ་མཛེས་པའོ། །
རིག་འཛིན་དབང་བོ་ནི་རིག་སྔགས་འཛིན་པའི་དབང་བོ་ལ་བྱ་ཞིང༌། ཤེས་རབ་ཁྱད་པར་བ་
རིག་པ་ཡེ་ཤེས་སྐྱེད་པས་རིག་སྔགས་ཞེས་གསུངས་པའོ། །སྐབས་འདིར་སྔ་འགྱུར་རྡོ་རྗེ་ཐེག་པའི་
རིང་ལུགས་འཛིན་པའི་སྔགས་འཆང་མགོ་ལ་རལ་བའི་རྒྱན་དང་ལྡན་ཞིང་། ལུས་ལ་གོས་དཀར་གཡོ་
བའམ་གྱོན་པ་རྣམས་དང༌། སྟོན་པ་གཤེན་རབས་ཀྱི་བསྟན་པའི་རྒྱལ་མཚན་འཛིན་པའི་བོན་པོའི་
ཚོགས་དང་བཅས་པ་ནི། བཤུལ་ལམ་གྱི་འགྲམ་གཉིས་སུ་ཕྲེང་བསྒྲིགས་ཏེ་ཀུན་གཟིགས་པཎ་ཆེན་
རིན་པོ་ཆེ་བསུ་བ་སྟེ། རབ་བྱུང་བཅུ་དྲུག་པའི་མེ་བྱི་སྤྱི་ལོ༡༩༣༦ལོའི་ཟླ་བཞི་བའི་ཚེས་བཅུ་བཞི་ལ་
སྒྲུབ་བསྟན་གསལ་བའི་སྒྲོན་མེ་ཨ་རོལ་བློ་བཟང་ལུང་རྟོགས་བསྟན་པའི་རྒྱལ་མཚན་དང༌། མཁན་
ཆེན་སྐུ་ཕྲེང་དྲུག་པ་བློ་བཟང་ལུང་རྟོགས་ཆོས་ཀྱི་རྒྱ་མཚོ། གསེར་ལྗོངས་ཡུལ་གྱི་འཆད་ཉན་མི་ནུབ་
པའི་རྒྱལ་མཚན་གཅིག་པུ་ཡོངས་འཛིན་བློ་བཟང་དཔལ་ལྡན་སོགས་སྐུའི་ཞབས་འབྲང་བྱས་ཏེ། རྟ་
འགྱིང་རྩེར་བསུ་བར་བྱོན་ཏེ་ཕྱག་དབང་ཞུས། ཞིབ་ཏུ་ནི་མཁན་ཆེན་བློ་བཟང་ལུང་རྟོགས་ཆོས་ཀྱི་རྒྱ་
མཚོའི་རྣམ་ཐར་དུ་གསལ་བས་དེར་གཟིགས་པར་བྱ།
<3> འབངས་རྣམས་ཀྱིས་བསུ་བའི་ཚུལ་བརྗོད་པ།
རུ་མཚོན་མགུལ་བའི་བ་དན་གྱིས་ཞེས་པ་ནས་མཛེས་པ་རི་མོར་བྲིས་པ་སྤུན་ཞེས་པའི་
བར། རུ་མཚོན་མདུང་གི་མགུལ་ལམ་སྐེ་ན། ཁ་དོག་སྣ་ལྔའི་མདངས་དང་ལྡན་པའི་བ་དན་གྱིས་
ནི། མཁའ་ལ་འཇའ་ཚོན་གྱི་གར་བཟུང་བ་སྟེ་འཇའ་ཤར་བ་བཞིན་ནོ། །དེ་ལྟར་མདུང་བཟུང་བའི་
སྟག་ཤར་ཕོ་གཞོན་རྣམས་ནི་སྲིན་པོ་ཁྲོས་པའི་དཔུང་ཚོགས་བཞིན་དུ། གཞན་ལྟ་ཅི་སྨོས། ས་ཆེན་
པོའི་རྡུལ་གྱིས་ཀྱང་གཞལ་མི་ལང་བ་སྟེ། གྲངས་ཀྱིས་མི་ཟིན་ནོ། །
སྒྱུ་རྩལ་དྲུག་ཅུ་རེ་བཞི་སྟེ། བཟོ་ལ་གཏོགས་པ་སུམ་ཅུ། རོལ་མོའི་ཆ་བྱད་བཅོ་བརྒྱད། གླུ་
དབྱངས་ཀྱི་ངེས་པ་བདུན། གར་གྱི་ཆ་བྱད་དགུ་ལ་བྱང་བ་གཞོན་ནུའི་རིགས་ཀྱིས་མཚོན་ཆ་སྣ་
ཚོགས་འཕེན་པའི་རྩེད་འཇོ་དང་། མགྱོགས་པའི་ཅང་ཤེས་རྟའི་བང་རྩལ་ལ་བརྟེན་ནས་འགྲན་པས་
འཇིག་རྟེན་མིག་འཕྲུལ་བྱེད་པ་སྟེ། དེར་འདུས་པའི་སྐྱེ་བོ་ཀུན་མིག་འཕྲུལ་བར་བྱེད་པའོ། །
• 171 ་



གྱི ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ར་རིའི་དྲི་མ་དང་བྲལ་བའི་ཟླ་བ་ལྟ་བུའི་བཞིན་རས་ལ་དགེ་བའམ་སྐྱོན་གྱིས་མ་གོས་པའི་
མཛེས་པའི་རྟགས་མཚན་དང་ལྡན་པ། མེ་ཏོག་ཨུཏྤལ་གྱི་འདབ་མ་རྒྱས་པ་ལྟ་བུའི་ཟུར་མིག་ཅན་
ཏེ། བུ་མོ་གཟུགས་མཛེས་པ་རྣམས་གླུ་གཞས་ཀྱི་རྒྱུད་མངས་སམ་པི་ཝང་སྦྲེང་བའམ་བརྡུང་བའི་གར་
གྱིས་བྲེལ་བ་སྟེ། གར་རྩེ་བའོ། ། །
རང་གི་བཞིན་ནམ་གདོང་ལ་མཆི་མའི་རྒྱུན་མུ་ཏིག་བཞིན་དུ་འབབ་པ་དང་། བྲང་ལ་ཐལ་མོ་
སྦྱར་བ་ཨུཏྤལའི་མེ་ཏོག་ཟུམ་པ་བཞིན་དང་། ལུས་ཀྱི་ཡན་ལག་དུད་པའམ་སྒུར་བ་འབྲུ་དྲུག་གི་སྙེ་
མ་ཐུར་དུ་དཔྱང་བ་དང་འདྲ་བ་རྣམས་ཀྱིས་མིག་གི་ལམ་ལ་མཛེས་པ་ཡང་ཡང་སྟེར་བ་ནི། རི་མོར་
བྲིས་པའི་སྤུན་ཟླ་སྟེ། རི་མོར་བྲིས་པ་དང་འདྲ་བ་ཡིན་ནོ། །མ་ཎི་བཀའ་འབུམ་ལས། ཐུགས་ཀར་
ཐལ་མོ་སྦྱར་བ་ནི་ཆོས་ཉིད་སྟོང་བ་དང་སྙིང་རྗེ་དབྱེར་མེད་པ་སེམས་ཅན་ཐམས་ཅད་ལ་མཉམ་
པར་སྦྱོར་བའོ་ཞེས་གསུངས།
<4> ལྷ་འབངས་རྣམས་ཀྱིས་ཇི་ལྟར་བསུ་བའི་ཚུལ་མདོར་བསྡུས་ཏེ་བརྗོད་པ།
ཙནྡན་ལྷ་ཤུག་ཨ་ག་རུ་ཞེས་པ་ནས་སླེབས་སྙམ་དཔྱང་ཐག་དྲ་བར་འཕྱང་ཞེས་པའི་བར་
ཏེ། དོན་ནི། སྐབས་དེར་རེབ་གོང་གི་ཕྱོགས་ཕྱོགས་སུ་ཙནྡན་དང་ལྷ་ཤིང་ཤུག་པ། ཨ་ག་རུ་སྟེ། ཨ་
གར་གྱི་ཤིང་སོགས་བསྲེགས་པའི་བདུག་མཆོག་དྲི་བཟང་གིས་ནི། གཞན་ལྟ་ཅི་སྨོས། རི་བོ་མ་ལ་ཡ་
ཡི་ཙན་དན་གྱི་དྲིའི་སྙིང་བོའམ་ངད་དྲི་ཞིམ་པོ་འཐུལ་བ་བྱེ་བ་བརྒྱ་སྟེ། དྲི་ཞིམ་མང་པོ་ཡང་ཟིལ་
གྱིས་གནོན་པའི་ཤིང་མཆོག་ཏུ་གྱུར་བ་སྣ་ཚོགས་ཀྱིས་གྲུབ་པའི་བསང་མང་པོ་ཕུད་ཡོད་པའོ། །
ས་གཞི་མ་ཟད་ནམ་མཁའ་ཡང་དམར་སེར་ཉིད་དུ་བྱེད་པའི་བླ་གོས་ཏེ། དགེ་སློང་གི་ཆོས་
གོས་རྣམ་གསུམ་སྟེ། བླ་གོས་མཐང་གོས་རྣམ་སྦྱར་གྱི་ཡ་གྱལ་ཡིན་ཞིང་། ཆོས་གོས་ཀྱང་ཟེར། བླ་
ནི་སྟོད་དེ། བླ་གོས་ནི་སྟོད་གོས། མཐང་ནི་སྨད་ཡིན་པས་སྨད་གོས་སམ་ཤམ་ཐབས། སྣམ་སྦྱར་
ནི། དགེ་སློང་གིས་བསྣམས་པའི་སྟོད་གོས་སེར་བོ་དེ་ལ་བྱ། བླ་གོས་སར་བའམ་གསར་བ་དམར་
སེར་གྱི་མདངས་འཛིན་པའི་རྒྱལ་མཚན་ཅན་ནམ་གྲྭ་བ་རྣམས་ཀྱིས་པཎ་ཆེན་ཆོས་ཀྱི་ཉི་མ་བསུ་བ་
ལ་ཕྲེང་བ་བསྟར་བའམ་ཕྲེང་བསྒྲིགས་པས་འཛིན་མ་སྟེ། ས་གཞིའི་ཁོང་ངམ་ཡོངས་རྫོགས་གུར་གུམ་
སྟེ། དམར་སེར་གྱི་འོད་ཀྱིས་སྒེག་པ་དང་མཛེས་པ་འཛིན་པ་དང་། མཛེས་པར་བྱེད་དོ། །
་ 172 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
གདུགས་དང་རྒྱལ་མཚན། བ་དན་རྣམས་ནི་ལྷའི་རྫས་ལྟ་བུའི་གོས་མཆོག་གི་བྱེ་བྲག་མང་
བས། ལྷ་ཚངས་པས་བྲིས་པ་མིན་ནམ་ཅི་ཞེས་ཐེ་ཚོམ་སྟེར་རོ། །གལ་ཏེ། ལྷ་ཚངས་པས་བྲིས་པ་མིན་
ན། ས་ཡི་འཇའ་ཚོན་ཏེ། ས་སྟེང་གི་འཇའ་ཚོན་ལྟ་བུའི་མདོག་སྣ་ཚོགས་འཚེར་བ་འདི་ནི་ཅི་ཞིག་
ཡིན་ནམ་ཞེས་རང་གིས་རང་ལ་དྲི་བ་བྱེད་དུ་འཇུག་གོ །
ད་དུང་དུང་དཀར་དང་དུང་ཆེན། གླིང་བུ་དང་རྒྱ་གླིང་། སྦུག་ཆལ་དང་སིལ་སྙན། རྫ་རྔ་དང་
རྔ་ཟླུམ་སོགས་སྙན་དགུའི་རོལ་མོ་རྒོད་པ་སྟེ། འབུད་རྡུང་དཀྲོལ་གསུམ་བྱེད་པའི་དབྱངས་སྙན་གྱིས་
ནི་དྲི་ཟའི་འཇིག་རྟེན་ཡང་དག་དྲན་པའམ་གསལ་བ་སྟེ། དབྱེར་མ་མཆིས་སོ། །གཞུང་དུ་དྲི་ཟའི་
འཇིག་རྟེན་འདི་འཛམ་བུ་གླིང་གི་ཤར་ཕྱོགས་དྲི་ཟའི་ཡུལ་ཏེ། དྲི་ཟའི་རྒྱལ་བོ་ཡུལ་འཁོར་སྲུང་དྲི་
ཟའི་ཚོགས་ཀྱིས་བསྐོར་བ་ཡོད་ཅིང་། དེ་རྣམས་ཀྱི་མཛེས་པ་ནི་མི་ལས་ལྷག་པ་དང་ལྷ་ལས་དམན་
པ། གླུ་གར་ལ་ཧ་ཅང་མཁས་པ་ཡོད་ཅེས་བཤད་པ་དེ་ཡིན། རྒྱལ་ཆེན་རིགས་བཞིའི་གྲས་ཀྱི་རྒྱལ་བོ་
ཡུལ་འཁོར་སྲུང་གིས་པི་ཝང་བཟུང་ཡོད་པའང་དེ་ཡིན་པས་སོ། །
ཁང་བརྩེགས་ཀྱི་བ་གམ་སོ་སོ་ན་མཆོད་རྫས་སྣ་མང་བོ་བཀོད་པའམ་བཤམས་པ་འདིས། སུམ་
ཅུ་རྩ་གསུམ་གྱི་ལྟའི་ཡུལ་གྱི་གྲོང་ཁྱེར་ལྟ་ན་སྡུག་པ་རིན་པོ་ཆེ་སྣ་ལྔས་བཀང་བའི་གནས་སུ་སླེབས་
སམ་སྙམ་པའི་དཔྱང་ཐག་གམ་ཐེ་ཚོམ་གྱི་དྲ་བར་འཕྱང་བའམ་ཚུད་པར་བྱེད་དོ་ཞེས་པའོ། །
<5> དག་པའི་སྣང་ངོར་ལྷ་དང་ལྷ་མོས་བསུ་བར་བསྔགས་པ།
དེ་ཚེ་སྤྲིན་གྱི་ཁང་བར་ཡང་ཞེས་པའི་ཤོ་ལོ་ཀ་གཅིག་བྱུང་། ༧པཎ་ཆེན་ཆོས་ཀྱི་ཉི་མ་རེབ་
གོང་དུ་ཕེབས་པའི་དེའི་ཚེ་ན་ས་སྟེང་གི་མིས་མཆོད་པ་བྱེད་པ་ལྟ་ཅི། སྤྲིན་གྱི་ཁང་བ་སྟེ། ཁང་བ་
ལྟ་བུའི་སྤྲིན་གྱི་གསེབ་ཏུའམ། མཆོད་ཚོགས་དཀྲིགས་པའི་སྙིམ་པ་ཅན་ཏེ། ལག་པ་ཐལ་མོ་སྦྱར་
བའི་དབྱིབས་དང་ལྡན་པ་ལྟ་བུའི་རིན་པོ་ཆེའི་མཆོད་པ་མང་པོ་དཀྲིགས་པའམ་བཤམས་པའི་ལྷ་
དང་ལྷ་མོ་མཐའ་ཡས་པས། ནམ་མཁའི་དབྱིངས་ཀྱང་དོག་པའི་བུ་ག་ལྟ་བུ་ཆུང་ངུ་བསྒྲུབས་པ་
སྟེ། ཐུན་མོང་མ་ཡིན་པའི་སྣང་ངོར་ལྷ་དང་ལྷ་མོ་མང་པོས་མཆོད་པ་བྱེད་པ་དེ་བསྟན་པའོ་ཞེས་
པའོ། །
，173：



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
(3) ཀུན་གཟིགས་མཆོག་རེབ་གོང་དུ་འབྱོར་བར་བསྟན་པ།
<1> སྐལ་བཟང་མངོན་དུ་གྱུར་བར་བསྔགས་པ།
དག་པའི་སྣང་བར་རྫུ་འཕྲུལ་འབྱམས་ཀླས་པས་ཞེས་པའི་ཤོ་ལོ་ཀ་གཅིག་བྱུང༌། ལས་དག་
པའི་སྣང་བར་རྫུ་འཕྲུལ་བསམ་གྱིས་མི་ཁྱབ་ཅིང་། འབྱམས་ཀླས་པ་དང་བཅས་པའི་སྒོ་ནས་གཟིམ་
ཆུང་རྣམ་པར་རྒྱལ་བའི་ཕོ་བྲང་དུ། ཉི་མ་བརྒྱ་ལྟར་གསལ་བའི་ཐུབ་པ་གང་ཉིད་དེ། པཎ་ཆེན་བློ་
བཟང་ཐུབ་བསྟན་ཆོས་ཀྱི་ཉི་མ་དེ་ཉིད་འཁོར་དང་བཅས་པ་གཤེགས་པའམ་ཕེབས་པའི་སྐལ་པ་
བཟང་བ་འདི་ནི་སེམས་ཅན་ཀུན་ལ་མཚོན་ན་སྐལ་བ་ལས་རྨད་དུ་བྱུང་བ་དང་མཆོག་ཏུ་གྱུར་བ་
ཡིན་ནོ་ཞེས་པའོ། །
<2> སྟོན་པའི་རྫུ་འཕྲུལ་གྱི་མཛད་པ་དང་མཐུན་པར་བསྔགས་པ།
མཐའ་ཡས་རྫུ་འཕྲུལ་རོལ་བའི་ལམ་བཟང་ལས་ཞེས་པའི་ཤོ་ལོ་ཀ་གཅིག་བྱུང་། སྔོན་འདས་
པའི་དུས་ན། མཐའ་ཡས་རྫུ་འཕྲུལ་ཏེ་རྫུ་འཕྲུལ་སྣ་ཚོགས་རོལ་བའི་ལམ་བཟང་ངམ་ཁྱད་དུ་འཕགས་
པའི་སྒོ་ནས། ཐུབ་པའི་དབང་བོ་བཅོམ་ལྡན་འདས་འཁོར་དང་བཅས་པ་གྲོང་ཁྱེར་བུ་རམ་ཤིང་འཕེལ་
དུ། མགདྷ་བཟང་མོས་སྤྱན་དྲངས་པ་བཞིན་བྱོན་པའི་རྣམ་ཐར་དེ་ཡང་། པཎ་ཆེན་བློ་བཟང་ཐུབ་
བསྟན་ཆོས་ཀྱི་ཉི་མ་རེབ་གོང་དུ་རྫུ་འཕྲུལ་གྱིས་བྱོན་པ་འདི་ལས་གཞན་མིན་ཏེ་འདི་ལས་ལྷག་པ་མིན་
ཞེས་ཕྱོགས་ཀྱི་འཁོར་ལོ་སྟེ། ཕྱོགས་ཀྱི་དོན་ཡིན་ཡང་། འགྲེལ་བའི་སྐབས་སུ། ཉི་མ་འཁོར་ལོ་བཞིན་དུ་
རྒྱུ་བའི་ཕྱོགས་ཀུན་ཏུ་དོན་དང་ལྡན་པའི་སྙན་གྲགས་ཀྱིས་བཀང་བའམ་ཁྱབ་པའོ་ཞེས་བཀྲལ་རུང་ངོ༌། །
ཀུན་གཟིགས་མཆོག་ལ་མཆོད་པ་རྒྱ་ཆེ་བར་ཕུལ་བར་བསྔགས་པ།
<1> ལྷའི་ཞལ་ཟས་ལས་ཁྱད་པར་དུ་འཕགས་པར་བསྟན་པ།
སུམ་རྩེན་བདག་པོའི་ཞལ་ཟས་དམ་པ་ཡང་ཞེས་པའི་ཤོ་ལོ་ཀ་གཅིག་བྱུང་། པཎ་ཆེན་ཆོས་
ཀྱི་ཉི་མར་འབུལ་བའི་ཞལ་ཟས་དེས། གཞན་ལྟ་ཅི་སྨོས། སུམ་རྩེན་བདག་པོ་ལྷའི་དབང་བོ་བརྒྱ་
བྱིན་གྱི་ཞལ་ཟས་དག་པའམ་གཙང་བ། དམ་པའམ་མཆོག་ཏུ་གྱུར་བ་ལ་ཡང་དམན་པ་སྟེར་བའམ་
ཟིལ་གྱིས་མནན་ན། ཞལ་ཟས་ཀྱི་མཆོད་པ་འདི་ཡི་ཉེ་དྲུང་དུའམ་གམ་དུ། བཟའ་བཏུང་ཕལ་བའམ་
དཀྱུས་མ་རྣམས་བུམ་པའམ་བཀྲམ་པ། འབུལ་བ་ལ་འཛིན་བྱེད་ཀྱི་ལག་པ་འཁྲི་ཤིང་གི་ཡལ་ག་སྐྱོང་
་ 174 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
བ་ལྟ་བུའི་སྒོ་ནས་བསྲིང་བའི་ངལ་བ་སུ་ཡིས་བསྟེན་པ་སྟེ། མི་བསྟེན་ནོ་ཞེས་ང་འོ། །
<2> ཀུན་ཏུ་བཟང་བོའི་མཆོད་ཚོགས་ལས་ཁྱད་པར་དུ་འཕགས་པར་བསྟན་པ་
ནམ་མཁའ་མཛོད་ཀྱི་གཏེར་ཁ་རང་བྱུང་དུ་ཞེས་པའི་ཤོ་ལོ་ཀ་གཅིག་བྱུང་། ནམ་མཁའི་མཛོད་
དེ། བྱང་སེམས་ནམ་མཁའི་མཛོད་ལ་གོ་བའང་ཡོད་དེ། བཀའ་འགྱུར་དུ་འཕགས་པ་ནམ་མཁའི་
མཛོད་ཀྱིས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་ཞེས་བྱ་བ་བཞུགས་པའི་ཕྱིར། སྐབས་འདིར་དེ་
མིན་པར་རྒྱུ་ནོར་ཇི་འདོད་དུ་འབྱུང་བའི་བང་མཛོད་ལ་བྱ་ཞིང་། དེ་ལྟ་བུའི་བང་མཛོད་ཀྱི་གཏེར་
རམ་ནོར་གྱི་ཁ་ལེབ་ལྟ་བུ་རང་བྱུང་ངམ་རང་བཞིན་གྱིས་གྲོལ་བ་མིན་ནམ། དེ་ལྟ་མིན་ན། རེབ་གོང་
གསེར་མོ་ལྗོངས་འདི་ན། ཉི་མ་རེ་རེ་བཞིན་དུ་མཆོད་པ་འཛད་མཐའ་མེད་པ། མི་ཟད་པ་འཕགས་
པ་ཀུན་ཏུ་བཟང་བོའི་ལོངས་སམ་ནོར་བུའི་མཆོད་པ་རྒྱ་མཚོའི་སྤྲིན་བཞིན་དུ་གཏིབས་པའམ་
གཏིབས་པར་བྱེད་དོ་ཞེས་པའོ། ། །
3> བསྟན་པའི་སྦྱིན་བདག་མགོན་མེད་ཟས་སྦྱིན་ལས་ཀྱང་ཁྱད་པར་དུ་འཕགས་པར་
བསྟན་པ། །
རིན་ཆེན་བརྡལ་བའི་དཀོར་མཛོད་རེ་རེ་ལས་ཞེས་པའི་ཤོ་ལོ་ཀ་གཅིག་བྱུང༌། རིན་ཆེན་ཏེ་
རིན་པོ་ཆེ་ཐང་མར་བརྡལ་བའམ་བཀྲམས་པ། གང་བའི་རྒྱུ་ནོར་དཀོར་གྱི་མཛོད་རེ་རེ་ལས། གཏན་
པ་མེད་པའམ་རྒྱུན་ཆད་མེད་པའི་མཆོད་པའི་སྦྱིན་པ་འདུ་བྱེད་པའམ་བྱས་པས། གཞན་ལྟ་ཅི་
སྨོས། སྙན་པའི་གྲགས་པ་ཡིས་ཆེ་བ་སྟེ་ཁྱབ་པའི་མཉན་ཡོད་དུ་བཞུགས་པ་སྟེ། དེང་སང་མིང་ལ་ས་
ཧེད་མ་ཧེད། རྒྱ་གར་སྐད་ཀྱིས་ཐཝསྟི་བྱ་བ་ཡིན། མཁས་དབང་དགེ་ཆོས་ཀྱིས་མཉན་ཡོད་འདི་ནི་
སྟོན་པའི་བཞུགས་གནས་ཀུན་གྱི་ནང་ནས་གཙོ་བོ་ཡིན་ཞེས་གསུངས་པ་དང་། སྟོན་པ་འདིར་ཁྱོན་
བསྡོམས་པས་ལོ་ཉི་ཤུ་རྩ་ལྔའི་རིང་བཞུགས་པར་གསུངས། མགོན་མེད་ཟས་སྦྱིན་ཏེ་ཁྱིམ་བདག་སྦྱིན་
པའི་བུ་རབ་སྦྱིན་ཞེས་ཀྱང་གྲགས་པའི་སྟོན་པ་བཅོམ་ལྡན་འདས་ཀྱི་སྦྱིན་བདག་ཆེན་པོ་དེ་ཡང་། རི་
རྒྱལ་ལྷུན་པོའི་དྲུང་ན་རྡུལ་གྱི་རྣམ་ཐར་འཛིན་པ་སྟེ། ཟིལ་གྱིས་གནོན་པར་བྱེད་དོ། །འདིའི་ལོ་རྒྱུས་
རྣམ་ཐར་དག་ནི། རྟོགས་བརྗོད་དཔག་བསམ་འཁྲི་ཤིང་ཡལ་འདབ་ཉི་ཤུ་རྩ་གཉིས་པ་རྒྱལ་བྱེད་ཀྱི་
ཚལ་ཡོངས་སུ་བཟུང་བའི་རྟོགས་བརྗོད་ཅེས་པར་གསལ།
： 175



༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
(5) ཀུན་གཟིགས་མཆོག་གིས་སེམས་ཅན་གྱི་རེ་བ་སྐོང་བར་བསྟན་པ།
<1> མཆོད་ཚོགས་བསྟེན་པའི་འགྲོ་བ་མང་བར་བསྟན་པ།
རབ་ཏུ་དད་པའི་དགའ་སྟོན་ལས་སྐྱེས་པའི་ཞེས་པའི་ཤོ་ལོ་ཀ་གཅིག་བྱུང༌། བཅོས་མ་མ་ཡིན་
པའི་རབ་ཏུ་དད་པ་༼་དད་པ་དང་དགའ་བ་ལ་མུ་བཞི ༽ནི། ཡིད་དགའ་བའི་སྟོན་མོའམ་ལྟད་མོ་
ལས་སེམས་དགའ་བ་སྐྱེས་པ་ལྟ་བུ་ཀུན་ནས་བསླངས་པའི་དད་པ་རྩེ་གཅིག་གིས། ཕྱག་ཏུ་མཆོད་
པ་མང་པོ་བསྟེན་པའམ་བཟུང་བའི་འགྲོ་བ་དེ་དག་ས་གཞི་ལ་དབྱར་དུས་ཀྱི་ན་བུན་ཏེ་སྨུག་པ་
དཀྲིགས་བྱེད་པའམ་བཀང་བ་བཞིན་ལྷགས་པའམ་ཡོང་བ་དེ་དག་ནི། གསེར་ལྟར་གསལ་བའི་ཞལ་
རས་ཟླ་བའི་དཔལ་ཏེ་ཟླ་བ་ཉ་གང་བ་ལྟ་བུའི་དཔལ་ལ་རེ་བ་སྟེ། གསེར་ཞལ་མཇལ་བ་ལ་སྒུག་ཡོད་
པའོ། །དད་པའི་མཚན་ཉིད་ཡོད་དེ། དད་པའི་ཡུལ་གསུམ་སྟེ། བདེན་པ། ཡོད་པ། མི་བསླུ་བ་གང་
རུང་ལ་དམིགས་ནས་དད་པའམ་འདོད་པ་ཡིད་ཆེས་པ་ཅི་རིགས་པས་འཇུག་པའི་ཆ་ནས་བཞག་
པའི་རིག་པ་ལའོ། །གསེར་བཙོ་མ་ལྟ་བུ་ནི། ལེགས་བཤད་གསེར་ཕྲེང་ལས། ཤིན་ཏུ་དག་པའི་གསེར་
ལྟར་གསལ་བ་ལ་བྱ་ཡི། སེར་བོ་ལ་མི་བྱ་ཞེས་གསུངས་པ་ལྟར། ཞྭ་དམར་ལམ་རིམ་གྱི་ཟིན་བྲིས་སུ་
དཀར་ལ་དམར་བ་མདངས་ཆགས་པ་ལ་བསམ་དགོས་གསུངས།
<2> དད་ལྡན་འགྲོ་བ་དག་གི་རེ་བ་བསྐངས་པར་བསྔགས་པ།
ཤར་གྱི་རི་བོའི་རྩེ་ལས་རི་བོང་ཅན་ཞེས་པའི་ཤོ་ལོ་ཀ་གཅིག་བྱུང༌། དད་ལྡན་རྣམས་ཀྱིས་
གསེར་ཞལ་མཇལ་བའི་ཆེད་དུ་སྒུག་པའི་དེའི་ཚེ། ཤར་ཕྱོགས་རི་བོའི་རྩེ་ནས་རི་བོང་གི་གཟུགས་
བརྙན་ཅན་ཏེ་ཟླ་བ་རབ་ཏུ་དཀར་བའི་འོད་ཀྱིས་སྒེག་པའམ་མཛེས་པས་བརྒྱན་ཏེ་རྒྱུ་བ་བཞིན་
དུ། ཐུགས་ལ་དྲི་མེད་ཀྱི་སྙིང་རྗེའི་བདག་ཉིད་ཅན་བླ་མ་མཆོག་སྟེ། པཎ་ཆེན་ཆོས་ཀྱི་ཉི་མ་མཆོག་
ནི་བརྩེ་བ་དང་བྱམས་པའི་འཛུམ་དཀར་ཅན་ཏེ། དད་ལྡན་དེ་དང་དེ་ཡིས་རེ་བ་རེ་བའི་མ་ལུས་པ་
མཐའ་དག་གང་ལ་གང་འདོད་ཀྱི་ལམ་ནས་བསྐངས་པའམ་ཡིད་ཚིམ་པར་བྱེད་དོ་ཞེས་པའོ། །
($) ཀུན་གཟིགས་མཆོག་ལ་ཕུལ་བའི་མཆོད་པ་མང་བར་བསྟན་པ།
<1> རྣམ་ཐོས་སྲས་ཀྱི་བང་མཛོད་ལས་ཁྱད་པར་དུ་འཕགས་པ།
འབྱོར་ལྡན་སྙིམ་པའི་ནེའུ་གསིང་ལས་ཐོན་པའི་ཞེས་པའི་ཤོ་ལོ་ཀ་གཅིག་བྱུང༌། པཎ་ཆེན་ཆོས་
，176.



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ཀྱི་ཉི་མ་མཆོག་གི་གནས་སུ་འབྱོར་བ་དང་ལྡན་པའི་དད་ལྡན་དག་གི་སྙིམ་པ་སྟེ་ལག་པའི་ཁྱོར་བ་
ནི་ནེའུ་གསིང་གི་དཔེ་བཀོད་པ་སྟེ། ནེའུ་ནི་ཆུང་ངུ་དང་གསིང་ནི་སྔོ་རྩྭ་ལ་གོ་ཞིང་། སྔོ་རྩྭ་ཐུང་ངུ་
སྐྱེས་པའི་ཐང་ལའོ། །དེ་ལྟ་བུ་འཇམ་པ་དང་མཉེན་པ། མཛེས་པ་ལས་ཐོན་པའི་དངུལ་དཀར་མེ་
ཏོག་གི་ཕོན་པོ་བཞིན་དུ་རིམ་གྱིས་བསྒྲིགས་པ་ནི་མེ་ཏོག་གི་ཕྲེང་བ་བཞིན་དུ་བརྩེགས་པའམ་སྤུངས་
པས། གཞན་ལྟ་ཅི་སྨོས། བྱང་ཕྱོགས་ཀྱི་བསྟན་པ་སྲུང་ཞིང་སྐྱོང་བའི་རྒྱལ་བོ་ཆེན་པོ་རྣམ་ཐོས་སྲས་
ཏེ། འདི་ལ་སྐུའི་རྣམ་འགྱུར་མི་འདྲ་བ་བཅོ་ལྔ་ཡོད་པ་དེ་དག་གི་སྐུ་མདོག་དང་ཞལ་ཕྱུག་གི་གྲངས་
དང་ཕྱག་མཚན་སོགས་ཞིབ་པར་ས་སྐྱ་མཁན་ཆེན་ངག་དབང་ཆོས་གྲགས་དང་ཆོས་རྗེ་ངག་དབང་
བློ་བཟང་དོན་གྲུབ་ཀྱི་གསུང་འབུམ་དུ་གསལ། རྣམ་སྲས་ཀྱི་བང་བའམ་མཛོད་ཀྱང་དེའི་གམ་དུ་
དབུལ་བོའི་ཁྱིམ་བཞིན་ནོར་སྟོངས་པའམ་ཟད་པས་ཡི་ག་འཆི་བའམ་ཞེན་པ་ལྡོག་པར་བྱེད་དོ་ཞེས་
འུད་ཀྱིས་བརྗོད་པའོ། །
<2> ས་ཆེན་པོས་ཀྱང་འདེགས་མི་ནུས་པར་བསྔགས་པ།
རྟ་དང་གླང་བོ་ཁྱུ་མཆོག་ལུ་གུ་རྒྱུད་ཅེས་པའི་ཤོ་ལོ་ཀ་གཅིག་བྱུང་། པཎ་ཆེན་བློ་བཟང་ཆོས་
ཀྱི་ཉི་མ་ལ་དད་ལྡན་མང་པོས་འབུལ་བའི་རྟ་དང་གླང་བོ་ཁྱུ་མཆོག་ལུ་གུ་རྒྱུད་དུ། དོ་ཤལ་བཞིན་
བསྟར་བས་ནོར་འཛིན་མོ་སྟེ་ས་གཞིས་མ་ཐེག་པར་རྒྱ་མཚོར་ཤོར་དོགས་པའམ་ནུབ་ཨེ་འགྲོ་སྙམ་
སྟེ། སྟོབས་དང་ལྡན་པའི་སྲེད་མེད་ཀྱི་བུ་ཁྱབ་འཇུག་སྟེ། ཁྱབ་འཇུག་གི་འཇུག་པ་བཅུའི་ཡ་གྱལ་
དུ། ས་གཞི་ཆེན་པོ་འདི་རྒྱ་མཚོའི་ནང་དུ་ནུབ་སྐབས་རུས་སྦལ་གཟུགས་སུ་སྤྲུལ་ནས་བཏེགས་
པའི་ལོ་རྒྱུས་ཕྱི་རོལ་ཁྱབ་འཇུག་པ་རྣམས་ལ་གྲགས་པ་ལ་སྦྱར་ཏེ། རུས་སྦལ་གྱི་ཟོལ་ལམ་ཚུལ་གྱིས་
འདེགས་པ་ལ་མཐུ་ཡིས་ངལ་བ་སྟེ། སའི་སྟེང་དུ་འབུལ་བའི་རྟ་དང་གླང་བོ་ཤིན་ཏུ་མང་བས་ཐང་
ཆད་དོ། །ཅེས་འུད་ཀྱིས་བརྗོད་པའོ། །ཁྱབ་འཇུག་གི་ལོ་རྒྱུས་ཞིབ་པར་ཤེས་འདོད་པ་རྣམས་ཀྱིས་
འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་མས་མཛད་པའི་ལྷ་ཆེན་པོ་ཁྱབ་འཇུག་གི་འཇུག་པ་
བཅུའི་གཏམ་རྒྱ་བལ་མཁས་པའི་ངག་རྒྱུན་གངས་ཅན་རྣ་བའི་བདུད་རྩི་ཞེས་པ་དེར་གཟིགས། སྔོན་
རང་རེའི་བླ་མ་ལ་རྟ་ནོར་གྱི་འབུལ་བ་རྒྱ་ཆེན་པོ་བཏེགས་པ་འདི། ཁ་སྒང་རིན་པོ་ཆེའི་ལམ་རིམ་
ཟིན་བྲིས་སུ། སྔོན་མཚོ་སྔོན་དཔོན་པོ་ཐུ་མི་དང་འདྲེ་བོང་བཞོན་ཟེར་བ་ཡོད་ཚེ། ཁྱོ་བོ་ཤི་ན་བུད་
• 177：



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
མེད་དང་ཕྱུགས་མང་བོ་གསོད་རྒྱུན་ཡོད་པ། རྒྱལ་བ་བསོད་ནམས་རྒྱ་མཚོས་བཅད་དེ་ཕྱུགས་རྣམས་
སྔས་མགོ་བླ་མར་འབུལ་སྲོལ་བཙུགས་པས་ཕྱོགས་འདིར་ཡང་དེ་དར་ཞིང་ཞེས་གསུངས་པའི་ཁུངས་
འདི་ཡིན་མིན་ལ་དཔྱོད་ལྡན་རྣམས་ཀྱིས་བརྟག་པར་མཛོད། །
3> དྲུང་འཁོར་ཕོ་ཉ་བས་སྐྱེལ་མི་ནུས་པར་བསྔགས་པ།
དད་པའི་དངོས་པོའི་ཆུ་གཏེར་གདེངས་ཀ་ལ་ཞེས་པའི་ཤོ་ལོ་ཀ་གཅིག་བྱུང་། དད་པའི་དངོས་
པོའི་ཆུ་གཏེར་གདེངས་ཀ་སྟེ་ལྷ་རྫས་གོས་དར་དང་རིན་ཆེན་ཝུ་བའི་ཚོགས་བཞིན་དུ་དཀྲིགས་
པའམ་གང་བའི་དཀྱིལ་འཁོར་ཏེ། ཡོངས་རྫོགས་སམ་མ་ལུས་པ་དྲུང་འཁོར་ཕོ་ཉ་བ་ཐམས་ཅད་ཀྱིས་
ཉིན་ཐོག་ཏུ་མཚན་བཞག་ནས་དྲངས་པས་ཀྱང་ད་དུང་དད་རྫས་འབུལ་བའི་ལྷག་མ་རྣམས་རྫོགས་
པར་མ་གྱུར་བའམ་རྫོགས་མ་ནུས་སོ་ཞེས་པའོ། །
<4> བཞུགས་སའི་ཁྱིའང་ལྷ་རྫས་ཀྱིས་གཡོགས་པར་བསྔགས་པ།
ནོར་བུའི་ཁྲི་ཆེན་གསེར་གྱི་བ་གམ་ཅན་ཞེས་པའི་ཤོ་ལོ་ཀ་གཅིག་བྱུང་། ནོར་བུའམ་རིན་པོ་
ཆེ་སྣ་ཚོགས་ལས་གྲུབ་པའི་ཁྲི་ཆེན་ཏེ་པཎ་ཆེན་ཆོས་ཀྱི་ཉི་མའི་བཞུགས་ཁྲི་ཆེན་པོ་གསེར་གྱི་བ་གམ་
ཅན་ནམ་བང་རིམ་ཅན་ལ་རིན་ཆེན་ཙམ་པ་ཀ༼ ཙམྤཀཿ ༽སྟེ། གསེར་གྱི་མདོག་ལྟར་འཚེར་བའི་
གསེར་གྱི་མེ་ཏོག་ལྟ་བུ་ཡི་དོ་ཤལ་ལམ་རྒྱན་གྱིས་སྤྲས་ཡོད་པ་དང་། དེའི་སྟེང་དུ། ཕྱི་ནང་གཉིས་
གསལ་གྱི་ལྷ་རྫས་མཆོག་ཏུ་གྱུར་བ། རྩྭདོགཱ་ལ་ཀཾ་ལས་བྱས་པའི་དུ་ཀཱུ་ལའི་གོས་ཀྱིས་རབ་ཏུ་གཡོགས་
པའམ་ཆོས་ཀྱིས་མཐོ་བ་ནི་ཇི་ལྟ་བུ་ཞིག་ཡིན་ཞེ་ན། སྟོན་པ་བཅོམ་ལྡན་འདས་ཀྱིས་ཐེག་པ་ཆེན་པོའི་
ཆོས་གསུངས་པའི་གནས་རི་སྟེ། བྱང་ཆུབ་སེམས་དཔའ་མང་བོ་ཞིག་རང་ལུས་བྱ་རྒོད་དུ་སྤྲུལ་ནས་
ཆོས་ཉན་པའི་གནས་བྱ་རྒོད་ཕུང་བོའི་རི་བཞིན་དུ་མཐོ་བའོ་ཞེས་པའོ། །རི་འདི་ཤིན་ཏུ་མཐོ་བ་ཡིན་
ཏེ། ཐང་སན་ཙང་གི་ལམ་ཡིག་ཏུའང་། རི་འདི་ས་གནས་གཞན་དག་ལས་མཐོ་བ་ཞེས་གསུངས་པའི་
ཕྱིར་རོ། །མཁས་དབང་དགེ་ཆོས་མཆོག་གིས་ཀྱང་། ས་པཎ་གྱིས་བྱ་རྒོད་ཕུང་བོ་འཕགས་པའི་ཡུལ་
གྱི་རི་ཆེན་གསུངས་པ་ཡང་ཤིན་ཏུ་བདེན་གསུངས།
• 178 .



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་
ག ཀུན་གཟིགས་མཆོག་གིས་སེམས་ཅན་གྱི་དོན་རྒྱ་ཆེན་པོ་མཛད་པར་བསྟན་པ།
(2 ཆོས་ཀྱི་སྒོ་མོ་མཐའ་ཡས་པ་ལ་མཉམ་པར་བཞག་པ།
དཔལ་ལྡན་ཀུན་གཟིགས་ཆོས་ཀྱི་ཉི་མ་ཚེ་ཞེས་པའི་ཤོ་ལོ་ཀ་གཅིག་བྱུང༌། ལུང་དང་རྟོགས་
པའི་ཡོན་ཏན་གྱི་དཔལ་དང་ལྡན་པའི་ཀུན་གཟིགས་ཆོས་ཀྱི་ཉི་མ་ཆེའམ་མཆོག་ནི། ཁོར་ཡུག་མཐའ་
དག་དགེ་བའི་འོད་ཀྱིས་འགེངས་པར་བྱེད་པའི་ཆོ་འཕྲུལ་ལམ་མཛད་པ་སྣ་ཚོགས་ཀྱི་སྒོ་ནས་གོང་
དུ་བཤད་པའི་ཁྲི་དེར་བཞུགས་ནས། ཆོས་ཀྱི་སྒོ་མོ་མཐའ་ཡས་པའམ་སངས་རྒྱས་ཀྱིས་གསུངས་པའི་
ཆོས་ཡོད་དོ་ཅོག་ལ་དུས་གཅིག་ཏུ་སྒྲིབ་པ་མེད་པར་ཏིང་ངེ་འཛིན་ལ་རོལ་བར་འཇུག་ཅིང་ལྡང་བར་
བྱེད་དོ་ཞེས་པའོ། །
(2) ཕྱག་དབང་བསྐུར་བའི་ཚུལ་ལ་བསྔགས་པ།
ཕྱག་སོར་ཆོས་ཀྱི་འཁོར་ལོའི་རྔ་ཡབ་ཀྱིས་ཞེས་པའི་ཤོ་ལོ་ཀ་གཅིག་བྱུང༌། སྐྱེས་བུ་ཆེན་པོའི་
བསོད་ནམས་ཀྱི་མཐུ་ལས་གྲུབ་པའི་མཚན་བཟང་སོ་གཉིས་ཀྱི་གྲས་སུ་ཕྱག་སོར་ལ་ཆོས་ཀྱི་འཁོར་
ལོ་རྩིབས་སྟོང་གི་རྣམ་པ་ཡོད་པ་དེ་ལ་སྦྱར་ཞིང་། འདིར་ཧོར་ཟླ་བཞི་བའི་ཚེས་བཅོ་བརྒྱད་ཉིན་མི་
ཕམ་མདུན་སར་རེབ་གོང་དང་ཕྱོགས་འདུས་ཀྱི་ཁྲོམ་དམར་ནག་ལ་མཇལ་ཁ་བཏང་བ་སྟེ། དཔེར་
ན། རྔ་ཡབ་ཀྱིས་ནོར་བུའི་མེ་ལོང་སྟེང་དུ་ཆགས་པའི་རྡུལ་མཐའ་དག་སེལ་བ་བཞིན་དུ། པཎ་ཆེན་
ཆོས་ཀྱི་ཉི་མའི་ཕྱག་སོར་ཆོས་ཀྱི་འཁོར་ལོའམ་ཆོས་ཀྱི་འཁོར་ལོའི་མཚན་བཟང་དང་ལྡན་པའི་ཕྱག་
གིས་དད་ལྡན་འགྲོ་བའི་ཤེས་རབ་ཡོངས་སུ་སྒྲིབ་པར་བྱེད་པའི་ཀུན་ཆགས་ནང་གི་མུན་པ་སྟེ། མ་
རིག་པ་སེལ་བ་མཚོན་པའི་ཡི་གེ་ཕྱོགས་ཀྱི་བུ་མོས་ཀློག་པ་སྟེ། སྙན་གྲགས་ཕྱོགས་ཀུན་ཏུ་ཁྱབ་པའོ་
ཞེས་པའོ། ། །
(3) གང་ལ་གང་འཚམ་གྱིས་ཆོས་གསུངས་པ།
དྲུག་ལྡན་ཡན་ལག་ཚང་བའི་གསུང་སྙན་གྱིས་ཞེས་པའི་ཤོ་ལོ་ཀ་གཅིག་བྱུང༌། དྲུག་ལྡན་
ཏེ། གཞུང་འགར་དྲུག་སྐྱེས་ཞེས་བྲིས་འདུག མངོན་བརྗོད་མཁས་པའི་རྣ་རྒྱན་ལས། དྲུག་སྐྱེས་ནི་རྨ་
བྱའི་སྐད་དང་འདྲ་ཞིང་། དཔའ་བའི་ཉམས་དང་དྲག་པོའི་ཉམས་མཚོན་པའི་དབྱངས་ཤིག་ཡིན་
པར་བཤད། དེ་ལྟ་བུའི་དྲུག་ལྡན་ཡན་ལག་ཚང་བའི་གསུང་སྙན་གྱིས་ཉི་འོད་བརྒྱ་ལྡན་པ་སྟེ། རྨོངས་
• 179.



པ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
པའི་མུན་པ་འཇོམས་པའི་ཉི་འོད་མང་བོ་དུས་མཉམ་གཅིག་ཏུ་སྤྲོས་པའམ་ཤར་བ་དང་འདྲ་བའི་
ཆོས་ཀྱི་མན་ངག་གནང་བའི་མོད་ལའམ་དུས་སུ། ཐར་བའི་ཆོས་སྐས་ལྟ་བུ་རྙེད་པ་སྟེ། ཐར་བའི་
ལམ་སྣ་ཟིན་པའི་འགྲོ་བ་རྣམས་ནི། བྱ་རྒོད་འཕུར་བ་བཞིན་དུ་བགྲོད་པ་ཡིན་ནོ་ཞེས་པའོ། །
(4) ཁྱད་པར་དུ་སོ་ཐར་གྱི་མདོ་གསུངས་པའི་ཚུལ་ལ་བསྔགས་པ།
ལི་ཁྲིའི་རྒྱ་མཚོ་འཁྱིལ་བའི་གདེངས་ཀ་ནས་ཞེས་པའི་ཤོ་ལོ་ཀ་གཅིག་བྱུང་། ལི་ཁྲི་ནི་དམར་
སེར་ལ་བྱ་ཡང་། སྔར་བོད་ཀྱི་དགེ་འདུན་གྱི་ན་བཟའ་དེ་སྨུག་པོ་ལྟ་བུ་འདུག་པས་ཅི་ཡིན་ཟེར་
ན། མཁས་དབང་དགེ་ཆོས་ཀྱིས། ནག་ཚོས་ཇོ་བོ་མཇལ་ཚེ། ན་བཟའ་སྨུག་པོ་ཅན་གསུངས་པ་
ཡང་དྲེག་པ་ཆགས་པའི་སྨྱུག་རིས་དེ་མིན་འདུག ས་སྐྱ་བ་རྣམས་ད་དུང་ཡང་ཐེར་མ་སྨུག་པོའི་
ཆོས་གོས་ཤ་སྟག་གྱོན། སྔོན་གྱི་སྐུ་བརྙན་རྣམས་ཞལ་ལ་གསེར་ཕུལ་ནས་ན་བཟའ་གཞན་སྨུག་
པོར་འཇོག་པ་ཁམས་ན་ད་དུང་ཡང་བཟོ་ལུགས་དེ་དར་ཆེ། རྗེས་མཁས་གྲུབ་ལ་གནང་བའི་ཕྱག་
བྲིས་ཞིག་ཏུ་ཡང་། གོས་སྨུག་པོའི་རྣམ་སྦྱར་ཞིག་གསོལ་རས་སུ་གནང་འདུག དེས་ན། སྔོན་གྱི་བར་
སྐབས་ཤིག་ཏུ་ཆོས་གོས་སྨུག་པོའི་སྲོལ་འདི་ཤིན་ཏུ་དར་ཆེ་བར་སེམས། མེ་ཏོག་ཕྲེང་རྒྱུད་དུ། ངུར་
སྨྲིག་བཙག་དང་སྔོན་པོ་ཞེས་རུང་ཚོན་གསུམ་གསུངས་པའི་བཙག་མདོག་དེ་ཡིན་རྒྱུར་འདུག་ཅེས་
གསུངས་ཀྱང་སྐབས་འདིར་རུང་ཚོན་གསུམ་གྱི་ཡ་གྱལ་ངུར་སྨིག་ལ་གོ ཚེས་བཅུ་བཞིའི་ཉིན་པཎ་
ཆེན་ཐམས་ཅད་མཁྱེན་པ་ཕེབས་གདོང་གོང་སའི་ཞབས་ཕྱིར་སྤོས་འགྲིམས་ཀྱིས་བསུས་ཏེ་རྩེའི་
སྒོ་མང་དུ་བླ་མ་རྣམས་ལ་གཟིམ་ཆུང་མཇལ་ཁའི་ཐོག གོང་ས་མཆོག་ནས་ཐམས་ཅད་མཁྱེན་པ་
ལྗོངས་འདིར་བཀའ་དྲིན་ཆེ་ཚུལ། གསོ་སྦྱོང་གི་མགོན་དུ་ཕེབས་རྒྱུ་དང་། ལྷོད་བཞུགས་མཛད་ན་
ཞུ་བ་རིམ་འབུལ་ཡོད་ཚུལ་སོགས་ཞུས་པར་ཞལ་བཞེས་མཛད། བཅོ་ལྔར་གསོ་སྦྱོང་དུ་ཕེབས་ནས་
ཆོས་བསྒྲགས་དང་སོ་ཐར་གྱི་མདོ་གསུངས་པ་དེ་ཡིན་ཏེ། རྟོགས་བརྗོད་བཀྲ་ཤིས་བུམ་གཟུགས་
སུའང་། ཚིག་ཕྱེད་ཙམ་ཡང་འཁྲུལ་བ་མེད་པའི་གདངས། །རྣར་འཇེབས་གསུང་གིས་གསོ་སྦྱོང་
མགོན་མཛད་པས། །སོ་ཐར་བསྟན་པའི་བ་དན་དཀར་བོ་ཆེ། །སྲིད་པའི་སྤོ་ལ་བསྒྲེངས་པ་ཨེ་མ་
རྨད། །ཅེས་གསུངས་པ་བཞིན། པཎ་ཆེན་བློ་བཟང་ཆོས་ཀྱི་ཉི་མ་མཆོག་དམར་སེར་གྱི་ཆོས་གོས་
བཀླུབས་པའི་འདུལ་འཛིན་རྒྱ་མཚོ་འཁྱིལ་བའི་གདེངས་ཀའམ་དབུར་བཞུགས་ནས། རྫ་རྔ་འཁྲོལ་བ་
་ 180 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། །
ལྟ་བུའི་སོ་ཐར་གྱི་མདོ་གསུངས་པའི་ཐུབ་པའི་དབང་བོ་ངང་བའི་རྒྱལ་བོ་ལྟ་བུ་པཎ་ཆེན་ཆོས་ཀྱི་ཉི་
མ་འདི་ཉིད་བྱོན་པས། ཐུབ་པ་བཅོམ་ལྡན་འདས་ཀྱིས་བསྟན་པ་སྟོན་གྱི་དུས་སྟོན་བཞིན་དུ་མ་ཡལ་
བའམ་མ་ཉམས་པའོ་ཞེས་པའོ། ། །
ང ཀུན་གཟིགས་མཆོག་ལ་མཆོད་ཕྱིར་ཆོས་ཀྱི་རྩོད་པ་མཛད་པར་བསྟན་པ།
([ ཐོས་བསམ་གླིང་གི་རྩོད་པ་ཧ་ཅང་རྒྱས་པ་གཟིགས་ནས་ཐུགས་དགྱེས་པའི་ཚུལ།
ཐོས་བསམ་རྣམ་པར་རྒྱལ་བ་མཁའ་ཡི་གླང་ཞེས་པའི་ཤོ་ལོ་ཀ་གཅིག་བྱུང་། རོང་བོ་བདེ་ཆེན་
ཆོས་འཁོར་གླིང་གི་ཐོས་བསམ་རྣམ་པར་རྒྱལ་བའི་གླིང་གི་མཁའ་ཡི་གླང་བོ་སྟེ། སྤྲིན་ལྟ་བུ་ལས་རྒྱལ་
བའི་གསུང་རབ་ཀྱི་དགོངས་དོན་གཏན་ལ་འབེབས་པར་རྒྱབ་རྟེན་གྱི་ལུང་དང་སྒྲུབ་བྱེད་ཀྱི་རིགས་
པའི་རྔ་གསེང་རྒོད་པ་སྟེ། འབྲུག་སྒྲ་ལྡིར་བ་ལྟ་བུའི་རྩོད་ངག་གིས་ཆེས་ཆེར་མཛེས་པའོ། །ཚེས་
བཅུ་དྲུག་ཉིན། རྩོད་རྒྱུགས་བཞེས་རྒྱུར་དམ་བཅའ་སྐོར་བདུན་བཙུགས་པའི་དབུས་སུ་ཐོག་མར་
སྐྱབས་མགོན་ཐམས་ཅད་མཁྱེན་པ་བཞེངས་ཏེ། དོན་ཚན་ལྔའི་དམ་བཅའ་བཀོད་དེ་མཆོག་དམན་
ཐམས་ཅད་ཧ་ལས་པ་ལྟ་བུར་མཛད། དེ་འཕྲལ་དཔལ་ཆོས་མཁན་ཆེན་སྐུ་ཕྲེང་དྲུག་པ་བློ་བཟང་
ལུང་རྟོགས་ཆོས་ཀྱི་རྒྱ་མཚོ་བཞེངས་ཏེ་སྐྱབས་མགོན་ཐམས་ཅད་མཁྱེན་པས་བཀོད་པའི་རྩ་བའི་
ཐལ་འགྱུར་གྱི་དོན་ཚན་ལྔ་བའི་སྟེང་ནས་ལུང་གི་བསྟན་པ་ཐམས་ཅད་སྡེ་སྣོད་གསུམ་དང༌། རྟོགས་
པའི་བསྟན་པ་ཐམས་ཅད་བསླབ་པ་གསུམ་དུ་འདུ་ཚུལ་དང་། བཀའ་པོད་ལྔ་སྡེ་སྣོད་གསུམ་དུ་འདུ་
ཚུལ་ལས་བརྩམས་ཏེ་བགྲོ་གླེང་གནང་བས་གཞི་བྱེས་ཐམས་ཅད་ལ་སྨྲ་བའི་ཁྱུ་མཆོག་ཏུ་མཚོན་པ་
བགྱིས། སྐབས་ཐམས་ཅད་དུ་ཡོངས་འཛིན་ཆོས་ཀྱི་རྒྱལ་བོ་མཆོག་ནས་འཛིན་གྲྭ་སོ་སོར་ལུང་རིགས་
ཚ་ངར་དང་ལྡན་པ་བཏང་བས་ཕྱོགས་གླང་ཆོས་གྲགས་མུ་སྟེགས་རྒོལ་བ་འཇོམས་པ་ལ་ཞུགས་པ་
ལྟ་བུའི་རྣམ་ཐར་གསལ་བར་ངོམ་པ་རྣམས་དཀྱིལ་འཁོར་གཅིག་ཏུ་གདན་བཤམས་པའི་ལྷ་ཚོགས་
གཞན་གྱིས་མཚོན་པར་མི་ནུས་པའི་རྣམ་ཐར་དུ་མཆོག་དམན་ཀུན་གྱིས་ངེས་པ་དྲོངས་པར་གྱུར་
ཏོ། །ཚུལ་དེ་རྒྱལ་བ་སྣང་མཐའ་སྟེ། འོད་དཔག་མེད་ཀྱི་རྣམ་སྤྲུལ་པཎ་ཆེན་ཆོས་ཀྱི་ཉི་མ་མཆོག་
གི་ཐུགས་ཤིན་ཏུ་དགྱེས་ཤིང་སྤྲོ་བའི་ཉམས་ཀྱི་འཛུམ་ཟེར་རྒྱས་པ་དུ་ཀཱུ་ལ་ཡི་གོས་ཀྱིས་ནོར་འཛིན་
དགའ་མ་སྟེ། ས་གཞི་སྒེག་པའམ་བརྒྱན་པས་གོས་དཀར་འཛིན་པ་སྟེ། དོན་ནི་དུ་ཀཱུ་ལ་ཡི་གོས་
： 181 .



ཧཱུྃཔ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དཀར་བོས་ས་གཞིར་ཁེབས་ཤིང་བརྒྱན་པ་བཞིན་དུ་པཎ་ཆེན་མཆོག་གི་གདོང་ལ་འཛུམ་མདངས་རྒྱ་
ཆེན་པོ་རྒྱས་པའོ་ཞེས་པའོ། །
(2) ཁྱད་པར་དུ་སྐྱབས་མགོན་བདུན་པ་ཆེན་མོས་ཚོགས་ལངས་ལ་བཞེངས་པའི་ཚུལ།
<1> རྩོད་པ་ཐེག་པའི་རྒོལ་བ་གཞན་མེད་པར་བསྔགས་པ། །
ཁྱད་པར་ལྗོངས་འདིའི་གྲུ་འཛིན་བདག་པོ་ཡིས་ཞེས་པའི་ཤོ་ལོ་ཀ་གཅིག་བྱུང༌། ཚེས་བཅུ་དྲུག་
ཉིན་པཎ་ཆེན་བློ་བཟང་ཆོས་ཀྱི་ཉི་མ་མཆོག་དང་རྒྱལ་མཚན་མཐོན་པོས་གྲྭ་ཚང་ལ་མང་ཇ་བཏང་
ཐོག པཎ་ཆེན་མཆོག་གིས་རྩོད་རྒྱུགས་བཞེས་རྒྱུར་དམ་བཅའ་སྐོར་བདུན་བཙུགས་ཏེ། བཤད་སྒྲུབ་
ཀྱི་བསྟན་པ་མི་ཉམས་གོང་དུ་འཕེལ་བའི་རྟེན་འབྲེལ་དུ་ཆོས་ཀྱི་བགྲོ་གླེང་ངམ་རྩོད་པ་བྱས། ཁྱད་
པར་དུ་གསེར་མོ་ལྗོངས་འདིའི་གྲུ་འཛིན་བདག་པོ་སྤྱན་རས་གཟིགས་དབང་དེ་ཡིས། བདག་ཅག་
གི་སྟོན་པས་ཐོག་མར་ཐུགས་བསྐྱེད། བར་དུ་ཚོགས་བསགས། མཐར་སངས་རྒྱས། ཆོས་འཁོར་རིམ་
པ་གསུམ་དུ་བསྐོར། ཚུལ་དེ་ལ་བརྟེན་ནས་སངས་རྒྱས་ཀྱི་བསྟན་པ་ཉི་ཟླ་ལྟར་གསལ་ཞིང་སེམས་
ཅན་ལ་བདེ་སྐྱིད་དཔག་བསམ་ལྟར་རྒྱས་པ་ཡིན་པར་ཐལ། དེ་ལྟར་ཡིན་པ་ལུང་རིགས་གཉིས་ཀས་
གྲུབ་པའི་ཕྱིར། ཞེས་དོན་ཚན་ལྔའི་དམ་བཅའ་བཀོད་དེ་དང་བོ་བཞི་ལུང་དང་རིགས་པས་རྒྱ་ཆེར་
བསྒྲུབས་ཏེ། དཔུང་ཚོགས་ཡན་ལག་བཞི་བཤམས་པ་ལྟ་བུའི་འཇིགས་པ་མེད་པའི་ལུང་དང་རིགས་
པ་ཡིས། མི་མཐུན་ཕྱོགས་དགག་པ་དང་མཐུན་ཕྱོགས་སྒྲུབ་པའི་མཚོན་ཆ་རྣོན་པོ་བྱེ་བ་འབུམ་
དགུའམ་མང་བོ་ཆར་བ་བཞིན་དུ། འབེབས་པའི་གཡུལ་ངོ་སྟེ། གཡུལ་ནི་དམག་ལ་གོ་ཞིང་། གཡུལ་
ངོ་ཐེག་པ་ནི་རྒོལ་བར་ནུས་པ་སུ་ཞིག་ཡོད་དེ་མེད་ཅེས་པའོ། །
<2> སློབ་དཔོན་ཕྱོགས་གླིང་ལས་མཆོག་ཏུ་གྱུར་བའི་ཚུལ་ལ་བསྔགས་པ།
དེ་ཕྱིར་དཔལ་ལྡན་ཕྱོགས་ཀྱི་གླང་བོ་ཡང་ཞེས་པའི་ཤོ་ལོ་ཀ་གཅིག་བྱུང་། པཎ་ཆེན་བློ་བཟང་
ཆོས་ཀྱི་ཉི་མ་མཆོག་རེབ་གོང་སྟེ། རྗེ་འཇིགས་མེད་དམ་ཆོས་རྒྱ་མཚོ་མཆོག་གིས་རེ་བའི་སྣོད་ལ་
རྫོགས་ལྡན་གྱི། །ཕུན་ཚོགས་བསྙིལ་བ་འདོད་པ་ཀུན། །སྐོང་བའི་མིང་དོན་ལྡན་པའི་དཔལ། །ཞིང་
འདིར་འཛིན་པའི་བདེན་པ་བདར། །ཞེས་གསུངས་པའི་ཡུལ་འདིའི་མིང་ལ་རེ་སྐོང་དུ་གྲགས་པ་ནི་
མཁན་ཆེན་དགེ་འདུན་རྒྱ་མཚོའི་དུས་སུ་བྱུང་བར་གྲགས་ཀྱང་། རེབ་གོང་ཞེས་པའི་མིང་ནི་གནའ་
182.



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
ནས་གྲགས་པ་ཡིག་ཆ་དག་ལས་ཤེས་ནུས། རེབ་གོང་དུ་ཕེབས་པའི་དུས་སུ་རྟེན་འབྲེལ་དུ་ཆོས་ཀྱི་
བགྲོ་གླེང་ངམ་ཚོགས་ལང་དུ་སྐྱབས་མགོན་བདུན་པ་ཆེན་མོ་བཞེངས་ཏེ། རྩོད་པས་འགྲན་མེད་
དུ་གྱུར། རྒོལ་བ་གཞན་གྱིས་འགྲན་ཟླ་མེད་པ་དེའི་ཕྱིར་རམ་དེའི་རྒྱུ་མཚན་གྱིས་གཞན་ལྟ་ཅི། མུ་
སྟེགས་ཀྱི་གྲུབ་མཐའ་སྨྲ་བ་སུ་དུར་ཛ་ཡ་སོགས་རྩོད་པས་ཕམ་པར་མཛད་པའི་སློབ་དཔོན་ཕྱོགས་
ཀྱི་གླང་བོ་ཡང༌། སྐྱབས་མགོན་བདུན་པ་ཆེན་མོ་རྩོད་དུ་བཅུག་ན། ལན་གྱིས་དབུལ་ཏེ་སྨྲ་བ་བཅད་
ནས་བསམ་གཏན་རྫུ་ལ་མངོན་པར་བརྟེན་ན་སྟེ། མཉམ་བཞག་གི་ངང་དུ་གནས་པའི་གཡོ་ཟོལ་
ལ་མངོན་པར་བརྟེན་ན། སྐྱེ་བོ་ཕལ་བ་རྣམས་ཀྱི་ཁ་ལ་ལན་གྱི་རི་མོ་ཙམ་ཡང་མཁའ་ལ་པིར་གྱིས་
བྲིས་པའི་རྗེས་སུ་སོང་བ་སྟེ། ལན་ཡང་དག་པ་ཞིག་འདེབས་རྒྱུ་ཕར་ཞོག ལན་ལྟར་སྣང་ཙམ་ཡང་
འདེབས་རྒྱུ་མེད་དོ་ཞེས་པའོ། ། །
<3> དྲེགས་ལྡན་རྣམས་སྤ་བཀོང་བར་བྱེད་པའི་ཚུལ་ལ་བསྔགས་པ།
ཆེ་བའི་མཚན་གྱི་རིག་བྱེད་བཀླགས་པ་ཡིས་ཞེས་པའི་ཤོ་ལོ་ཀ་གཅིག་བྱུང༌། བླ་སྤྲུལ་དང་དགེ་
བཤེས་ཆེན་པོའི་མཚན་སྙན་ཙམ་ཐོབ་པའམ། རིག་བྱེད་དེ། སྤྱིར་ཕྱི་ནང་ཐུན་མོང་གི་རིག་གནས་
མཐའ་དག་ལ་འཇུག་ཅིང་། རིག་བྱེད་ཀྱི་སྐད་དོད་བེད་ཅེས་པ་ནི། རིག་པའམ་གསལ་བ་ལ་འཇུག་
པ་དུང་དཀར་རིན་པོ་ཆེས་གསུངས། སྐབས་འདིར་ནི། སྙན་ངག་ལ་གོ་ཞིང་སྙན་ངག་བཀླགས་པ་ལྟ་
བུའི་དབྱངས་སྙན་པ་དགེ་བཤེས་ཆེན་པོའི་མིང་སྙན་པ་ཙམ་གྱིས་ནམ་མཁའ་འགེངས་པར་བྱེད་པའི་
དྲེགས་ལྡན་ནམ་ང་རྒྱལ་དང་ལྡན་པ་འགའ་རེར་མཆིས་མོད། འོན་ཀྱང་། སྐྱབས་མགོན་བདུན་པ་
ཆེན་མོའི་རྩོད་པའི་ཚུལ་འདིས་ངོ་གནོང་ནས་ལུས་ལས་ཆུ་ཁོལ་བ་ལྟ་བུའི་རྔུལ་ཆུ་ཡིས། རྒྱུན་བཟང་
ཆུ་བོ་ཡང་གསོ་བར་ནུས་ཞེས་པའི་སྙན་པའི་གྲགས་པ་འབར་བར་གྱུར་ཏོ་ཞེས་པའོ། །
ཅ ཀུན་གཟིགས་མཆོག་གིས་བཀའ་ཆོས་མང་དུ་གནང་བར་བསྟན་པ།
1) སྤྱན་རས་གཟིགས་ཀྱི་དབང་བསྐུར་བར་བསྔགས་པ།
<1> དེ་ལ་བརྟེན་ནས་འབྲས་བུ་མངོན་དུ་བྱས་པ་མང་བར་བསྔགས་པ།
འཇིག་རྟེན་དབང་ཕྱུག་དབང་གི་ཆུ་བོ་ཞེས་པའི་ཤོ་ལོ་ཀ་གཅིག་བྱུང་། པཎ་ཆེན་བློ་བཟང་
ཐུབ་བསྟན་ཆོས་ཀྱི་ཉི་མས་ཧོར་ཟླ་བཞི་བའི་ཚེས་བཅུ་དགུ་ཉིན་འཇིག་རྟེན་དབང་ཕྱུག་སྟེ། འཕགས་
་ 183



དང། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
མཆོག་སྤྱན་རས་གཟིགས་དཔལ་མོའི་ལུགས་བཅུ་གཅིག་ཞལ་གྱི་དབང་དངོས་སྟའི་ཆུ་བོ་རྣམ་པར་
དག་པ་བུམ་ཆུ་དྲི་མ་མེད་པའི་བསང་གཏོར་ཏེ། འགྲོ་བའི་ཡིད་ཀྱི་ཉོན་མོངས་པའི་ཚ་གདུང་དང་
གེགས་བསང་གི་ཕྱིར་དུ་གཏོར་རྒྱུའི་ཆུའི་བདུད་རྩི་བཀྱེས་པའམ་གཏོར་བ་དང་གནང་བ་ན། རེབ་
གོང་སྤྱི་ནས་དངུལ་རྡོ་ཚད་བརྒྱ་ཕྲག་སོགས་ཀྱི་འབུལ་ཆེན་བཏེག་སྐབས་མཁན་ཆེན་སྐུ་ཕྲེང་དྲུག་
པ་བློ་བཟང་ལུང་རྟོགས་ཆོས་ཀྱི་རྒྱ་མཚོས་མཎྜལ་བཤད་པ་རྒྱས་པ་ཞུས། གསན་མཁན་སེམས་ཅན་
རྣམས་ནི། ཟབ་པ་སྟོང་བ་ཉིད་དང་གསལ་བ་སྙིང་རྗེའི་ཏིང་ངེ་འཛིན་བརྟན་པའི་འཇུག་ངོགས་
སམ་ལམ་ནས་སྐུ་གསུམ་ཏེ། སངས་རྒྱས་ཀྱི་སྐུ་ལ་རྩ་བའི་སྒོ་ནས་དབྱེ་ན། གཟུགས་སྐུ་དང་ཆོས་སྐུ་
གཉིས་ཡོད། དེ་གཉིས་ཀྱི་ཁྱད་པར་ནི། གཟུགས་སྐུ་ཡིན་ན་གདུལ་བྱའི་མིག་ཤེས་ལ་སྣང་ཐུབ་པའི་
སངས་རྒྱས་ཀྱི་སྐུ་ཞིག་དང་། ཆོས་སྐུ་ཡིན་ན། གདུལ་བྱའི་མིག་ཤེས་ལ་སྣང་མི་ཐུབ་པའི་ནང་གི་
སྤང་རྟོགས་ཀྱི་ཡོན་ཏན་ཁྱད་པར་བ་ཞིག་གོ །གཟུགས་སྐུ་ལ་དབྱེ་ན། ལོངས་སྐུ་དང་སྤྲུལ་སྐུ་གཉིས་
ཡོད། ལོངས་སྐུ་ནི་ངེས་པ་ལྔ་སྟེ། གནས་ངེས་པ་འོག་མིན་སྟུག་པོ་བཀོད་པའི་ཞིང་ཁོ་ནར་བཞུགས་
པ། འཁོར་ངེས་པ་བྱང་འཕགས་ཤ་སྟག་གིས་བསྐོར་བ། ཆོས་ངེས་པ་ཐེག་ཆེན་གྱི་ཆོས་འབའ་ཞིག་
གསུངས་པ། སྐུ་ངེས་པ་མཚན་དཔེའི་གསལ་རྫོགས་ཀྱིས་སྤྲས་པ། དུས་ངེས་པ་འཁོར་བ་མ་སྟོང་
བར་དུ་བཞུགས་པའོ། །གཟུགས་སྐུ་དང་སྤྲུལ་སྐུ་ནི། སངས་རྒྱས་ཀྱི་ཐུགས་མཉམ་བཞག་རྣམ་པར་
མི་རྟོག་པའི་ངང་ནས་འབད་མེད་ལྷུན་གྲུབ་ཏུ་སེམས་ཅན་གང་ལ་གང་འཚམ་དུ་སྤྲུལ་བའི་སྤྲུལ་
བསྒྱུར་སྣ་ཚོགས་པ་ལ་ཟེར། སྤྲུལ་སྐུ་ལའང་ནང་གསེས་ཀྱིས་དབྱེ་ན་རིགས་བཞི་ཡོད་དེ། བཟོ་བོ་སྤྲུལ་
སྐུ་སྟེ། དྲི་ཟའི་རྒྱལ་བོ་རབ་དགའ་འདུལ་ཕྱིར་དུ་པི་ཝང་ལེན་པའི་གཟུགས་སུ་སྤྲུལ་བའི་དེ་བཞིན་
གཤེགས་པ། སྐྱེ་བ་སྤྲུལ་སྐུ་སྟེ། དེ་བཞིན་གཤེགས་པའི་རི་དྭགས་རུ་རུར་སྤྲུལ་བའི་དེ་བཞིན་གཤེགས་
པ། བྱང་ཆུབ་ཆེན་པོའི་སྤྲུལ་སྐུ་སྟེ། འོད་དཔག་མེད་དང་མི་འཁྲུགས་པ་ལྟ་བུ། མཆོག་གི་སྤྲུལ་སྐུ་
སྟོན་པ་ཤཱཀྱ་ཐུབ་པ་ལྟ་བུའོ། །དེ་ལྟ་བུའི་ཆོས་སྐུ་ལོངས་སྐུ་སྤྲུལ་སྐུ་སྟེ། སྐུ་གསུམ་གྱི་བདག་ཉིད་ཅན་
གྱི་སངས་རྒྱས་ཀྱི་གོ་འཕང་གི་ཁྲི་ལྟ་བུ་ལ་རྐང་པས་དབང་བསྒྱུར་བའམ་མངོན་དུ་བྱས་པ་མང་ངོ༌
ཞེས་པའོ། །
， 184 •



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
<2> ལྗོངས་འདིར་སྤྱན་རས་གཟིགས་ལ་བརྟེན་ན་ཚན་ཁ་མྱུར་བར་ཞོར་དུ་བསྔགས་པ།
རིང་ནས་འདི་ན་ནོར་བུ་པདྨ་ཅན་ཞེས་པའི་ཤོ་ལོ་ཀ་གཅིག་བྱུང༌། སྔོན་འདས་པའི་དུས་རིང་
མོ་ནས་རེབ་གོང་གསེར་མོ་ལྗོངས་འདི་ན། ནོར་བུ་པདྨ་ཅན་ཏེ། ཕྱོགས་བཅུའི་རྒྱལ་བ་ཐམས་ཅད་ཀྱི་
སྙིང་རྗེའི་རང་གཟུགས་སུ་ཤར་བ་འཕགས་མཆོག་སྤྱན་རས་གཟིགས་ཏེ། དད་ལྡན་འགྲོ་བ་མང་བོས་
གྲུ་འཛིན་གཞལ་མེད་ཁང་བཟང་ལྟ་བུའི་རང་གི་སྙིང་ངམ་སེམས་སུ་བསྟེན་པའམ་བསྒོམས་ནས། མ་
ཎི་ཡིག་དྲུག་རྡོ་རྗེ་སྟེ། ཡིག་དྲུག་སྙིང་བོ་ཡོངས་སུ་བཟླས་པ་ཡིས་ནི་དོང་ལྟ་བུའི་འཁོར་བ་སྤྲུགས་
པའམ་རྩད་ནས་སྤངས་པ་ཟད་དུ་མེད་དོ་ཞེས་པའོ། །
(?) ཕྱག་རྒྱ་ཆེན་པོའི་ཁྲིད་གནང་བར་བསྔགས་པ།
<1> བླ་མ་ཡབ་སྲས་ཀྱི་སྐྱེས་རབས་ཁྱད་པར་དུ་བསྔགས་པ།
བློ་བཟང་བསྟན་ལ་བློ་བཟང་དབང་བོ་བཞིན་ཞེས་པ་ནས་མཁས་དང་གྲུབ་པའི་དྲང་སྲོང་
ཟམ་མ་ཆད་ཅེས་པའི་བར། འཇམ་མགོན་བླ་མ་བློ་བཟང་གྲགས་པའི་བསྟན་པ་ལ་བློ་བཟང་དབང་
བོ་སྟེ། རྗེ་བླ་མ་ཙོང་ཁ་པ་བཞིན་བྱོན་ནས་ལུང་དང་རྟོགས་པའི་དམ་པའི་ཆོས་ཀྱི་རྒྱལ་མཚན་ཆོས་
དང་མཐུན་པར་སྒྲེང་བར་བྱེད་པའི་པཎ་ཆེན་ཆོས་ཀྱི་རྒྱལ་མཚན་མཆོག་གི་སྐལ་ལྡན་གྱི་སློབ་མའི་
ཁྱོད་ན། མཚན་ལ་སྐལ་ལྡན་རྒྱ་མཚོ་ཞེས་གྲགས་པ་དེ་ནི། རི་དབང་དྲུང་ན་རི་དབང་གཉིས་པ་
བཞིན་དུ། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་དྲུང་ན་པཎ་ཆེན་བློ་བཟང་ཆོས་ཀྱི་རྒྱལ་མཚན་
གཉིས་པ་བཞིན་ནོ། །རྣམ་ཐར་ལས་ཀྱང་། བརྒྱུད་པ་བཟང་དེ་དབེན་ས་བཀའ་རྒྱུད་ལ་གཏུགས། །བླ་
མ་བཟང་བོ་དེ་བློ་བཟང་ཆོས་རྒྱན་དང་མཇལ། །གདམས་པ་བཟང་བོ་དེ་མདོ་སྔགས་ལམ་རིམ་
ཞུས། །རྣམ་ཐར་བཟང་པོ་དེ་ཚེ་འདི་བློས་བཏང་བསྐྱངས། །ཨ་ལ་ལ་བྱ་བཏང་རྒྱལ་ཁམས་པའི་
དགའ་བ་ལ། །ཨོ་ན་ལ་རོང་སྐྱེས་སྐལ་ལྡན་པའི་སྐྱིད་པ་ལ་ཞེས་གསུངས་པ་ལས་པཎ་ཆེན་བློ་བཟང་
ཆོས་རྒྱན་བླ་མ་གཙོ་བོ་ཡིན་ཞིང་། ནང་ཐུགས་ཀྱི་སྲས་སུའང་གྱུར་བ་བསྟན་པའོ། །
ཡབ་སྐལ་ལྡན་རྒྱ་མཚོ་དེ་ཉིད་པཎ་ཆེན་བློ་བཟང་ཆོས་ཀྱི་ཉི་མ་མཆོག་གི་སློབ་མར་གྱུར་བ་དེ་
ནས་བཟུང་། ད་ལྟའི་བར་ཏུ་འཇིག་རྟེན་ཆོས་བརྒྱུད་ཀྱི་ཚ་བས་མ་ཉམས་པའམ་དབང་དུ་མ་བཏང་
བར་དབེན་ས་བློ་བཟང་དོན་གྲུབ་ཀྱི་བདུད་རྩིའི་བུམ་བཟང་སྟེ། རྗེ་བཙུན་འཇམ་པའི་དབྱངས་ཀྱིས་
• 185.



སྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
རྒྱལ་བ་ཙོང་ཁ་བ་ཆེན་པོ་ལ་དངོས་སུ་གནང་བའི་སྙན་བརྒྱུད་ཀྱི་མན་ངག་ཡོངས་སུ་རྫོགས་པ་གྲུབ་
ཆེན་ཆོས་ཀྱི་རྡོ་རྗེ་ནས་རྒྱལ་བ་དབེན་ས་བ་བློ་བཟང་དོན་གྲུབ་ལ་བརྒྱུད་པས། དབེན་ས་བ་རང་
གི་གསུང་ལས་ཀྱང་། འཇམ་པའི་དབྱངས་ཀྱི་སྲས་ཀྱི་ཐུ་བོ་མཆོག །བློ་བཟང་གྲགས་པ་ཞེས་བྱའི་བླ་
མ་དེའི། །གསུང་གི་སྙིང་བོ་སྙན་བརྒྱུད་འཛིན་པ་ནི། །དེང་སང་དུས་ན་ཁོ་བོ་ཙམ་དུ་བས། །ཞེས་
གསུངས་པ་ལྟར་རོ། །རྣམ་པར་དག་པའི་བཤད་པ་དང་སྒྲུབ་པ་ཟུང་དུ་འབྲེལ་བའི་བསྟན་པ་རིན་པོ་
ཆེ་པདྨ་ལྟ་བུའི་ལག་པ་ལ་བཀོད་པ་སྟེ། ཉམས་སུ་བླངས་པའི་མཁས་པ་དང་གྲུབ་པ་ཐོབ་པའི་དྲང་
སྲོང་ཟམ་མ་ཆད་པའམ་རྒྱུན་མ་ཆད་པར་བྱོན་པའོ་ཞེས་པའོ། །
< 2> སྙན་བརྒྱུད་ཀྱི་གདམས་པ་ཕྱག་ཆེན་གྱི་ཁྲིད་གནང་བར་བསྔགས་པ།
བདེ་གསལ་མི་རྟོག་ཏིང་འཛིན་གཞུ་མཆོག་ལས་ཞེས་པ་ནས་རང་གི་བུ་ལ་བདག་པོས་བྱིན་
ཞེས་པའི་བར། ཤིན་སྦྱངས་ཀྱི་བདེ་བ་སྟེ། སེམས་དགེ་བའི་ཕྱོགས་སུ་ཇི་ལྟར་འདོད་འདོད་དུ་བཀོལ་
རུང་བའི་བདེ་བ་དང་། སེམས་རྨུགས་པ་དང་བྲལ་བའི་གསལ་བ། སེམས་རྒོད་པ་དང༌། གཡེང་བ་
དང་བྲལ་བའི་མི་རྟོག་པའི་ཏིང་འཛིན་གྱི་གཞུ་མཆོག་ཏུ་གྱུར་བ་ལས་ནི། ལྷན་ཅིག་སྐྱེས་པའི་ཕྱག་རྒྱ་
ཆེན་པོ་སྟེ། གནས་ལུགས་ཕྱག་རྒྱ་ལ་གོ་ཞིང་། ཏིང་ངེ་འཛིན་དང་ལྷན་གཅིག་ཏུ་སྐྱེས་པའི་སྟོང་ཉིད་
ལྟ་བའི་མདའ་ཡིས། དངོས་འཛིན་ནམ་བདེན་འཛིན་གྱི་ལངྐའི་བདག་པོ་སྟེ། སྲིན་པོའི་རྒྱལ་པོའི་
མགྲིན་པ་གཅོད་པར་བྱེད་པའི་དགའ་བྱེད་རྒྱལ་བོ་རཱམཎའི་མཆེད་པོའམ་ཟླ་བོ་སྟེ། ད་ལྟ་ཡང་ས་
སྟེང་འདི་ན་པཎ་ཆེན་སྣང་བ་མཐའ་ཡས་སྣང་ངོ༌། །དེང་སང་ནི་དེ་རིང་སང་ཞེས་པའི་ཚིག་བསྡུས་
ཡིན་པས་ཀི་གུ་དག་ལ། དེང་ནས་བཟུང་ཞེས་པ་འགྲེང་བུ་ཡིན་པར་ཞྭ་དམར་ལམ་རིམ་གྱི་ཟིན་བྲིས་
སུ་གསུངས། མཁས་གྲུབ་ཐམས་ཅད་མཁྱེན་པས་ཀྱང་། ད་ལྟ་དེང་དུས་དིང་སང་དང་། །སང་ཉིན་ཕྱི་
དེ་ཉིན་པར་དང་། །ཞེས་པའི་སྐབས་སུ་དིང་སང་ཞེས་གསུངས་འདུག་པས་རྒྱུ་མཚན་ཆེ་བར་སེམས་
སོ། །འབྲོམ་གྱིས་མཛད་པའི་ཇོ་བོའི་རྣམ་ཐར་ལམ་ཡིག་ཏུའང་དུས་དིང་སང་སངས་རྒྱས་ཀྱི་བསྟན་
པའི་ཉམས་དམས་ཞེས་དང་། མར་ནང་འཇིགས་མེད་དམ་ཆོས་རྒྱ་མཚོ་མཆོག་གིས་མཛད་པའི་གྲུབ་
མཆོག་ཤར་སྐལ་ལྡན་རྒྱ་མཚོའི་སྐྱེས་རབས་རྣམ་ཐར་དུའང་དིང་སང་ཞེས་འབྱུང་ངོ༌། །
སྐྱེས་བུ་ཕུལ་དུ་ཕྱིན་པ། མཆོག་ཏུ་གྱུར་བ་པཎ་ཆེན་ཆོས་ཀྱི་ཉི་མ་ལྟ་བུ་ས་སྟེང་དུ་བྱོན་པ་དེ་ཡི་
186 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ཕྱིར་ན། དབེན་ས་སྙན་བརྒྱུད་ཀྱི་གདམས་པའི་མན་ངག་གི་ལྡེ་མིག་གིས་ནི། མདོ་སྔགས་གཉིས་ཀའི་
བརྗོད་སྙིང་དང་དཀའ་གནད་ཀྱི་སྒོ་ཡི་ལྕགས་ཟླ་ལྟ་བུ་བཀྲོལ་བའམ་ཕྱེ་ནས། ཕྱག་རྒྱ་ཆེན་པོའི་ཁྲིད་
མཎིཀའམ་ནོར་བུ་ལྟ་བུ་རང་གི་བུ་སྟེ་ཐུགས་སྲས་གཙོ་བྱས་པའི་ཡོངས་འཛིན་བློ་བཟང་དཔལ་ལྡན་
དང་མཁན་ཆེན་བློ་བཟང་ལུང་རྟོགས་ཆོས་ཀྱི་རྒྱ་མཚོ་སོགས་སྐུ་འཁོར་ནང་མ་ཉུང་ཤས་ལ་ཚེས་ཉེར་
གཅིག་ཉིན། བླ་བྲང་རྩེ་ནས་ཕྱག་ཆེན་རྩ་བ་རྒྱལ་བའི་གཞུང་ལམ་གྱི་ཁྲིད་ཆོས་ཀྱི་བདག་པོར་གྱུར་བ་
པཎ་ཆེན་བློ་བཟང་ཐུབ་བསྟན་ཆོས་ཀྱི་ཉི་མས་བྱིན་པའམ་གནང་བའོ་ཞེས་པའོ། །
ཆ ཀུན་གཟིགས་མཆོག་གིས་གསེར་ལྗོངས་ཡུལ་དུ་བཞག་པའི་མཛད་པ་མཐའ་དག་བསྡུས་ཏེ་
བསྟན་པ།
(1) གནས་ཁྱད་པར་དུ་བསྒྱུར་བར་བསྟན་པ།
དུས་ཀྱི་སྲིན་པོ་ཁྲོས་པ་ཡིས་ཞེས་པའི་ཤོ་ལོ་ཀ་གཅིག་བྱུང༌། སྙིགས་མ་ལྔ་བདོ་བའི་དུས་སྐབས་
སྲིན་པོ་ཁྲོས་པ་ལྟ་བུ་ཡིས་ལུང་དང་རྟོགས་པའི་བདག་ཉིད་ཅན་དམ་པའི་ཆོས་ཀྱི་ལུས་ལྟ་བུ་རིལ་
བོར་མིད་པར་བྱས་ཀྱང་། རེབ་གོང་རིག་པ་འབྱུང་བའི་གྲོང་ཁྱེར་རམ་ཞིང་ཁམས་འདིར་མཁའ་
སྤྱོད་དག་པའི་ཞིང་ཁམས་བཞིན་དུ། ཆོས་བཞིན་སྒྲུབ་པའི་རྩེ་དགའ་ནམ་ཡང་ཉམས་པར་མི་འགྱུར་
རོ། །མཁའ་སྤྱོད་ཀྱི་ཞིང་ཁམས་ནི་གསང་སྔགས་ཀྱི་གཞུང་ལས་དག་པ་མཁའ་སྤྱོད་ཅེས་སྔགས་ཀྱི་
ལམ་ལ་བརྟེན་ནས་ཚེ་གཅིག་ལ་སངས་རྒྱས་པའི་གང་ཟག་རྣམས་ལུས་མ་སྤངས་པར་ཞིང་དེར་སྐྱེ་
ཐུབ་པའི་གནས་ཡིན་པར་བཤད།
(?) གང་ཟག་ཁྱད་པར་དུ་བསྒྱུར་བར་བསྟན་པ།
རང་གི་སྲས་ཀྱི་བཞེད་པའི་སྣོད་ཅེས་པའི་ཤོ་ལོ་ཀ་གཅིག་བྱུང་། པཎ་ཆེན་བློ་བཟང་ཆོས་ཀྱི་ཉི་
མ་རང་གི་ཐུགས་སྲས་ཀྱི་བཞེད་པའི་སྣོད་ཀྱི་ནང་དུ། ཇི་ལྟར་བཞེད་པ་དེ་ལྟར་ཆོས་ཀྱི་བདུད་རྩིས་
བཀང་བའམ་ཚིམ་པར་བྱེད་པས་སྙན་པའི་གྲགས་པ་ནི། སྲིད་པ་འཁོར་བ་དང་ཞི་བ་མྱང་འདས་
གཉིས་ཀྱིས་བསྡུས་པའི་འཇིག་རྟེན་མཐའ་དག་པར་གསེར་གྱི་དཔག་བསམ་གྱི་ཤིང་གི་ཟོལ་ལམ་ཚུལ་
དེ་ལྟ་བུའི་སྒོ་ནས་འཁྲུངས་པའམ་རྒྱས་པར་བྱེད་དོ་ཞེས་པའོ། །
· 187.



༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
(3) སེམས་ཅན་རྣམས་སྐལ་བཟང་མངོན་དུ་གྱུར་བར་བསྟན་པ།
མི་བསྲུན་ཡིད་ཀྱི་དྲུངས་ཕྱུང་ནས་ཞེས་པ་ནས་འགྲོ་བ་འདི་དག་བསོད་ནམས་ལམ་ལས་སོན་
ཞེས་པའི་བར། ཡབ་སྲས་གཉིས་ཀྱིས་དེ་ལྟར་བསྟན་པ་དང་འགྲོ་བའི་དོན་རྒྱ་ཆེར་མཛད་པ་ན༔ མི་
བསྲུན་པ་སྟེ། སེམས་ཅན་རྒོད་པོའི་ཡིད་ཀྱི་གནོད་སེམས་དྲུངས་སམ་རྩ་བ་ནས་ཕྱུངས་པའམ་བཅོམ་
ནས། སྡིག་པ་ཅན་གྱི་སེམས་བོར་བའམ་དོར་བའི་རྣམ་དཀར་བསོད་ནམས་སམ་དགེ་བའི་ལས་ཀྱིས་
འཚོ་བའི་ཡུལ་གྲུ་འདི་སྟེ། རེབ་གོང་གསེར་མོ་ལྗོངས་འདི་ནི། གཞན་གྱིས་བསྔགས་པ་དང་སྨོན་པའི་
ཞིང་ངམ་ཡུལ་དུ་གྱུར་ཡོད་པའོ། །
པཎ་ཆེན་སྣང་བ་མཐའ་ཡས་དང་སྐྱབས་མགོན་སྐུ་ཕྲེང་བདུན་པ་ཆེན་མོ་གཉིས་ཀྱིས་བསྟན་
འགྲོའི་དོན་མཛད་ཚུལ་འདི་ལ་མཆོད་པའི་ཕྱིར་དུ། བར་སྣང་ནམ་མཁའི་དབྱིངས་སུ། ནོར་བུའམ་
རིན་པོ་ཆེའི་རང་བཞིན་ལས་གྲུབ་པའི་གཞལ་མེད་ཁང་བཟང་གི་བ་གམ་ལས་ཆར་ནི་མནྡར་ཡི་མེ་
ཏོག་བཞིན་དུ་ལེགས་བྲིས་ལྷའི་ལག་པ་ལྟ་བུའི་སྤྲིན་གྱིས་གཏོར་བར་བྱེད་དོ། །
གོང་དུ་བརྗོད་མ་ཐག་པ་དེ་ལྟ་བུའི་སྐལ་བཟང་གསེར་གྱི་མཆོད་སྡོང་སྟེ། སྤྱིར་མཆོད་སྡོང་
ནི་བྱང་ཆུབ་ཤིང་གི་ཡལ་ག་ལས་བཟོས་པའི་མཆོད་རྟེན་ལ་བྱ་ཞིང་། སྐབས་འདིར། སྐལ་བ་དང་
ལྡན་པའི་འགྲོ་བ་ཀུན་གྱིས་མཚོད་པའི་ཡུལ་དུ་གྱུར་བའི་སྡོང་བོ་ཆེན་པོ་འདི་ནི། ཡབ་སྲས་གཉིས་
ཀྱིས་འགྲོ་བའི་དོན་དུ་ཐུགས་རྒྱ་ཆེན་པོ་བསྐྱེད་པའི་དབང་ཆེན་མཚན་མའམ་རྒྱ་མཚོ་ལས་ཉེ་བར་
འཁྲུངས་པ་འདི་ནི་མཐོང་ཐོས་དྲན་རེག་གི་འགྲོ་བ་འདི་དག་བསོད་ནམས་ལམ་ལས་སོན་པ་
སྟེ། རྒྱུད་ལས་ཐར་བའི་ས་བོན་ཐེབས་པའམ་མངོན་མཐོ་ངེས་ལེགས་ཀྱི་ལམ་དུ་སོང་བར་གྱུར་ཏོ་
ཞེས་པའོ། །
(༦) པཎ་ཆེན་རིན་པོ་ཆེ་མཆོག་གི་མཛད་པ་བསྡུས་ཏེ་བསྟན་པ།
ཀ པཎ་ཆེན་མཆོག་དབུས་གཙང་གི་ཉི་མ་ཆེན་པོ་ཡིན་པར་བསྔགས་པ།
(1) གདོན་འདྲེན་གྱི་ཕོ་ཉ་རྒྱུན་མི་ཆད་པར་བསྟན་པ། །
དེ་ནས་ཨེ་མ་ནུབ་ཕྱོགས་དགེ་བའི་ཞིང་ཞེས་པའི་ཤོ་ལོ་ཀ་གཅིག་བྱུང་། པཎ་ཆེན་ཆོས་ཀྱི་ཉི་
མ་གསེར་ལྗོངས་ཡུལ་དུ་བྱོན་པའི་སྐབས་དེ་ནས་བཟུང་སྟེ། ཨེ་མ་རྨད་དུ་བྱུང་བའི་ནུབ་ཕྱོགས་དགེ་
， 188:



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
བའི་ཞིང་ངམ་ཆོས་ཀྱིས་བདེ་བར་འཚོ་བའི་ཞིང་ཁམས་དབུས་གཙང་ཆོས་ཀྱི་ཆོལ་ཁའི་ཆུ་གཏེར་
ཆེན་པོ་ནས། ཀུན་གཟིགས་མཆོག་དབུས་གཙང་ཕྱོགས་སུ་སྤྱན་འདྲེན་པའི་རླབས་ཕྲེང་དུས་ལས་
ཡོལ་བ་མེད་པའམ་རྒྱུན་མི་ཆད་པའི་སྤྱན་འདྲེན་པར་མཚམས་སྦྱོར་བྱེད་པའི་ཕོ་ཉ་བའི་འགྲོ་འོང་
ཟམ་མི་ཆད་པ་སྟེ། རྒྱུན་མི་ཆད་དོ་ཞེས་པའོ། །
(2) དབུགས་འབྱིན་གྱི་ཉི་མ་ཆེན་པོར་བསྟན་པ།
ནམ་ཞིག་བདེ་གཤེགས་སྣང་བ་མཐའ་ཡས་འདིས་ཞེས་པའི་ཤོ་ལོ་ཀ་གཅིག་བྱུང་། དུས་ནམ་
ཞིག་གི་ཚེ་ན་བདེ་གཤེགས་སྣང་བ་མཐའ་ཡས་དངོས་པཎ་ཆེན་ཆོས་ཀྱི་ཉི་མ་འདིས། ཐུགས་རྗེ་ཉི་
མས་གདུལ་བྱ་འགྲོ་བའི་པདྨ་དགའ་བར་བྱེད་ཆེད། ཁ་ལོ་ནི་དབུས་གཙང་ཆོས་ཀྱི་ཞིང་གི་ཕྱོགས་
དེར་ཕྱོགས་པའི་འོད་ཟེར་ཕྲ་མོའམ་ཆུང་ངུ་ཙམ་ཡང་གངས་ཅན་ཁ་བའི་ལྗོངས་འདིའི་དབུགས་
འབྱིན་པའམ་བདེ་བའི་ཉི་མ་ཆེན་པོའོ་ཅེས་ཀུན་གྱིས་གླེང་བར་བྱེད་ཅེས་པའོ། །
ཁ པཎ་ཆེན་མཆོག་གི་གདན་ས་ཁྱད་པར་དུ་འཕགས་པར་བསྟན་པ།
(1) རང་ཅག་སྐལ་བ་ལྡན་པར་བསྟན་པ།
དོན་གྲུབ་དོན་མཐུན་བྱེ་བ་ཁྲག་ཁྲིག་གིས་ཞེས་པའི་ཤོ་ལོ་ཀ་གཅིག་བྱུང་། དོན་ཡོངས་སུ་
གྲུབ་པའི་དོན་མཐུན་ཚོང་བ་བྱེ་བ་ཁྲག་ཁྲིག་གམ་མང་བོས་ཡོངས་སུ་བསྐོར་བའི་དེད་དཔོན་ཆེན་
པོ་བཞིན་དུ། ཀུན་གཟིགས་ཆོས་ཀྱི་ཉི་མ་འཁོར་དང་བཅས་པ་ལུགས་གཉིས་ཆར་ནས་ཡོ་ལང་ངམ་
གཤོམ་རྒྱ་ཆེན་པོ་རོལ་བ་དང་བཅས་ནས་རེབ་གོང་གི་ལྗོངས་འདིར་མངོན་སུམ་དུ་བྱོན་པ་འདི་
ཡིས། བདག་ཅག་གིས་བསྐལ་བ་བརྒྱར་ཡང་རྙེད་དཀའ་བས་དང་བའི་སྤུ་ལོང་གཡོ་བར་བྱེད་པ་
དང་སྐལ་བ་ཆེས་མཆོག་ཏུ་གྱུར་བ་ཡིན་ནོ་ཞེས་པའོ། །
(2) གནས་ཁྱད་པར་དུ་འཕགས་པར་བསྟན་པ།
རིང་ནས་བསོད་ནམས་ས་ཡིས་ཡོངས་བཟུང་བའི་ཞེས་པ་ནས་རྒྱལ་བ་ཡིས་ཀྱང་འཁྲུལ་བ་
འཛིན་ཞེས་པའི་བར། སས་ཆུ་བོ་ཀུན་བཟུང་བ་ལྟར། སྔོན་འདས་པའི་དུས་ཆོས་རྒྱལ་མེས་དབོན་རྣམ་
གསུམ་གྱི་རིང་ནས་རྣམ་དཀར་དགེ་བའི་ལས་ཀྱིས་ཡོངས་སུ་བཟུང་བའི་ཕུན་ཚོགས་ཏེ། ལེགས་པའི་
ཕྱོགས་ཐམས་ཅད་ཚང་བ། ཆོས། ནོར། འདོད་པ། ཐར་བའི་སྡེ་བཞི་ཀུན་གྱི་གནས་སུ་གྱུར་བ། རྣམ་པ་
• 189 ：



རྒྱུ་བ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཀུན་ཏུ་དགེ་བའི་ལས་ལ་བརྩོན་པའི་དབུས་གཙང་སྟེ། དབུས་ནི་དཀྱིལ་དང་ཆུ་ཀླུང་ཆེན་པོ་ལ་གཙང་
བོ་འབོད་པ་ལས་དེའི་རྒྱུད་ན་ཆགས་པའི་ཡུལ་སྡེ་རྣམས་ལ་གཙང་བ་ཞེས་པའི་ཐ་སྙད་ཐོགས། དབུས་
གཙང་ཆོས་ཀྱི་ཆོལ་ཁ་མ་དྲོས་མཚོ་སྟེ། མ་དྲོས་མཚོ་ནི་མངའ་རིས་ས་ཁུལ་གྱི་པུ་ཧྲེངས་རྫོང་གི་ཁོངས་
སུ་གནས་ཤིང་། བོན་གྱི་ལོ་རྒྱུས་སུ། སྔར་བོད་ཀྱི་བཙན་པོས་ཞང་ཞུང་མངའ་འོག་ཏུ་མ་བསྡུས་གོང་གི་
ཞང་ཞུང་དང་བོད་ཀྱི་ས་མཚམས་ཡིན་པར་བཤད། མཚོ་མ་དྲོས་ཀྱི་ལོ་རྒྱུས་རྣམས་ནི་འདུལ་བ་ལུང་
བཞི་དང་འབྲི་གུང་གདན་རབས་སོ་བཞི་བ་ཆོས་ཀྱི་བློ་གྲོས་ཀྱིས་མཛད་པའི་མཚོ་མ་དྲོས་ཀྱི་ལོ་རྒྱུས་
སོགས་སུ་གསལ་ཞིང་། ལྕང་སྐྱ་རོལ་བའི་རྡོ་རྗེས་མཛད་པའི་ཁྲི་ཆེན་ངག་དབང་མཆོག་ལྡན་པའི་རྣམ་
ཐར་ལས། མ་ཕམ་གཡུ་མཚོ་མ་དྲོས་པ་དང་། རི་གངས་ཅན་ཏི་སེ་ཡིན་པར་གསུངས་ཀྱང་། ས་པཎ་
གྱིས་དེ་མིན་པར་གསུངས་སོ། །འདིའི་ཆུ་བོའི་ཡོན་ཏན་ཕུན་སུམ་ཚོགས་པ་ཡིན་པ་སྲོང་བཙན་སྒམ་
པོའི་གསུང་དང་སློབ་དཔོན་པདྨ་འབྱུང་གནས་ཀྱི་གསུང་དུ་གསལ་བའོ། །དབུས་གཙང་ནི་མཚོ་མ་དྲོས་
ལྟ་བུ་ལྷ་དང་མིའི་འཇིག་རྟེན་ཀུན་གྱི་སྙིང་བོ་དང་ཡོན་ཏན། བཅུད་ཐམས་ཅད་གཅིག་ཏུ་བསྡུས་པའོ། །
བོད་གངས་ཅན་གྱི་ས་ལ་ནུབ་ཕྱོགས་བདེ་ལྡན་ཞིང་སྟེ། སངས་རྒྱས་འོད་དཔག་མེད་ཀྱི་ཞིང་
ཁམས་དེ་འཇིག་རྟེན་གྱི་མེས་པོ་ལྷ་ཆེན་ཚངས་པའི་བློ་གྲོས་ཀྱིས་བཀོད་པ་ལ་ཁྱབ་འཇུག་གི་ཆུང་མ་
དཔལ་མོ་ཡིས་བཀྲ་ཤིས་ལྷུན་པོ་ཞེས་མཚན་དུ་གསོལ་བས་མཚན་ཙམ་ཡང་སྲིད་པ་འཁོར་བ་དང་
ཞི་བ་ཐོར་བའི་ཞིང་རྣམས་སུ་རྒྱུན་དུ་འབར་བ་སྟེ་རྒྱན་དུ་ཆེ་བའོ། །གདན་ས་འདི་ཐོག་མར་རྒྱལ་བ་
དགེ་འདུན་གྲུབ་ཀྱིས་སྤྱི་ལོ༡༤༤༧ལོར་བཏབ། སྔར་རྗེ་རང་ཉིད་ཀྱི་ཉམས་སྣང་ལ་བྱུང་བའི་མུ་ཁྱུད་ཅན་
ཞེས་པའི་མཁའ་འགྲོའི་བརྡ་སྐད་དེ་ཕྱིས་ཁྲོལ་ནས་དེའི་དོན་བཀྲ་ཤིས་ལྷུན་པོ་ཞེས་པ་ཡིན་ཀྱང་། དཔལ་
གྱི་སྡེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་ཞེས་པ་རྗེ་རང་ཉིད་ཀྱིས་བྱས་པ་ཡིན་
གསུངས། བསྡུས་མིང་དུ་བཀྲ་ཤིས་ལྷུན་པོར་གྲགས་པའོ། །
ཀུན་གཟིགས་པཎ་ཆེན་སྐུ་ཕྲེང་རིམ་བྱོན་གྱི་བླ་བྲང་གསེར་གྱི་རྒྱལ་མཚན་མཐོན་པོ་ཡིས་
ནི། ནམ་མཁའི་ཉི་མ་དམན་བྱས་པའམ་ཟིལ་གྱིས་མནན་པས། འདི་ས་གཞིའི་སྟེང་ངོ༌། །འདི་ནི་ནམ་
མཁའི་དབྱིངས་སོ་ཞེས་ས་དང་ནམ་མཁའི་ཁྱད་པར་འབྱེད་པ་ལ་གཞན་ལྟ་ཅི་སྨོས། རྒྱལ་བ་སངས་
རྒྱས་ཡིན་ཀྱང་འཁྲུལ་བ་འཛིན་པའམ་འབྱེད་དཀའ་བར་གྱུར་བའོ། །བླ་བྲང་རྒྱལ་མཚན་མཐོན་པོ་
190 :



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
ཞེས་པའི་དོན་ཅུང་ཟད་བཤད་པར་བྱ་སྟེ། སྤྱི་ལོ༡༤༩༤ལོར་བརྩམས་པའི་ལས་ཆེན་ཀུན་དགའ་རྒྱལ་
མཚན་གྱི་བཀའ་གདམས་ཆོས་འབྱུང་དུ། ནུབ་གཅིག་རྨི་ལམ་ན་བླ་བྲང་གི་རྩེ་ལ་རྒྱལ་མཚན་བཅུ་
གཅིག་བཙུགས་འདུག་པ་ཞིག་རྨིས། དེ་ངའི་འདིར་བླ་རབས་བཅུ་གཅིག་ཏུ་ལེགས་པོ་འོང་བ་འདྲ་
ཞེས་གསུངས། མཚན་ལྟས་དེ་ལ་བརྟེན་ནས་བླ་བྲང་ལ་མིང་རྒྱལ་མཚན་མཐོན་པོ་བཏགས་སོ་ཞེས་
འཁོད་པ་ལྟར་རོ། །རྨི་ལྟས་དེ་ནི་རྒྱལ་བ་དགེ་འདུན་གྲུབ་ཀྱི་མནལ་ལམ་དུ་བྱུང་ཞིང་། བླ་བྲང་གི་
མིང་ཡང་རྒྱལ་མཚན་མཐོན་པོ་བཏགས་སོ་ཞེས་དགེ་སློང་ཀུན་དགའ་རྒྱལ་མཚན་གྱིས་བླ་མ་ཐམས་
ཅད་མཁྱེན་པ་དགེ་འདུན་གྲུབ་ཀྱི་རྣམ་ཐར་ངོ་མཚར་མཛད་པ་བཅུ་གཉིས་པར་གསལ།
( ཆོས་ཀྱི་བློན་པོ་རྣམས་མཛད་རྗེས་ཆེ་བར་བསྟན་པ།
གཞུང་ས་ཆེན་པོའི་ལས་འཛིན་གྱི་ཞེས་པའི་ཤོ་ལོ་ཀ་གཅིག་བྱུང་། གཞུང་ས་ཆེན་པོ་སྟེ། བླ་
བྲང་རྒྱལ་མཚན་མཐོན་པོའི་ལས་སམ་འཕྲིན་ལས་ཀྱི་གཙོ་བོའི་འགན་འཁུར་བའམ་འགན་འཛིན་
པ་ཆོས་ཀྱི་བློན་པོ་ནི་རྒྱ་མཚོ་སྟེ། ཧ་ཅང་མང་བོ་ཡོད་ལ། དེ་འདྲའི་ཆོས་བློན་རྣམས་ཀྱིས་ཆོས་དང་
འཇིག་རྟེན་གྱི་ལུགས་གཉིས་ཀྱི་བྱ་གཞག་རིན་ཆེན་བྱེ་མའི་རྡུལ་ནི་ཁོར་ཡུག་བར་ཏུ་འགྲེམ་པར་བྱེད་
པ་ལ་ལྟོས་ཞེས་བྱ་བའོ། །
(༧) པཎ་ཆེན་མཆོག་ལ་རྟེན་འབྲེལ་གྱི་སླད་དུ་གསོལ་བ།
ཀ པཎ་ཆེན་མཆོག་གདན་སར་བདེ་བར་འབྱོར་ཏེ་ལེགས་ཚོགས་རྒྱས་པའི་རྟེན་འབྲེལ་གྱི་སླད་
དུ་གསོལ་བ།
0 བསུ་བ་རྒྱ་ཆེ་བ་དང་བཅས་ཏེ་ཕེབས་པར་བསྟན་པ།
དེ་དེས་སྤྲོས་པའི་བསུ་བ་ནི་ཞེས་པ་ནས་ཁྱོད་བྱོན་ལྷ་ལས་བབས་པས་མཚོན་ཞེས་པའི་
བར། གཞུང་ས་ཆེན་པོའི་ལས་འཛིན་གྱི་ཆོས་བློན་ནི་རྒྱ་མཚོ་ལྟ་བུ་སྟེ། ཧ་ཅང་མང་བོ་ཡོད་པ་དེ་
དང་དེ་ཡིས་ཐབས་རྒྱ་ཆེན་པོ་སྤྲོས་པའི་བསུ་བ་ནི། དཔེར་ན། ཆུ་གཏེར་རྒྱ་མཚོ་ཆེན་པོ་ལས་ཆར་
སྤྲིན་འཁྲིགས་པ་བཞིན་དང༌། ས་ལ་ཡ་མཚན་པའི་རི་མོའི་ཕྲེང་བ་རྣམ་པར་འབྲི་བ་བཞིན་དུ་འདུ་
འགོད་དམ་གྲྭ་སྒྲིག་བྱེད་བཞིན་ཡོད་དོ། །
མཚན་བཟང་བོ་སུམ་ཅུ་སོ་གཉིས་དང་དཔེ་བྱད་བརྒྱད་ཅུས་བརྒྱན་པའི་སྐུའི་བདུད་རྩིའི་རྩ་
• 191 :



། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལག་སྟེ། རྫུ་འཕྲུལ་དང་བཅས་པའི་སྒོ་ནས་པཎ་ཆེན་ཆོས་ཀྱི་ཉི་མ་ཁྱོད་དབུས་གཙང་ཆོས་ཀྱི་ཞིང་
ཁམས་སུ་བྱོན་ན། ཡུམ་སྒྱུ་འཕྲུལ་མ་ལྷ་ཡུལ་དུ་སྐྱེ་བ་བཞེས་པར་སྟོན་པ་ཤཱཀྱ་ཐུབ་པས་ཆོས་གསུངས་
ཕྱིར་སུམ་ཅུ་རྩ་གསུམ་དུ་ཕེབས་ནས་ལྷ་རྣམས་ལ་ཆོས་གསུངས་ཤིང་། དབྱར་ཞལ་བཞེས་ཀྱིས་
བཞུགས་པར་རྒྱལ་བོ་གསལ་རྒྱལ་གྱིས་སྟོན་པ་དྲན་དྲག་ནས་མོང་འགལ་བུ་བརྒྱུད་དེ་སྟོན་པ་མི་ཡུལ་
དུ་བྱོན་པར་གསོལ་བ་ན། སྟོན་པ་ལྷ་མི་འཁོར་དང་བཅས་ཏེ་རྫུ་འཕྲུལ་གྱིས་སྐས་འཛེག་ལ་བརྟེན་
ནས། ལྷའི་ཡུལ་ནས་མི་ཡུལ་དུ་བྱོན་པ་དེ་ཡིས་མཚོན་པ་མ་གཏོགས་གཞན་གང་གིས་ཀྱང་མཚོན་པ་
མ་ཡིན་ནོ་ཞེས་པའོ། །
(2) བདེ་བར་འབྱོར་ནས་ཁྲི་ལ་བཞུགས་ཚེ་འགྲོ་བ་མཐའ་དག་གི་དབུགས་དབྱུང་བར་བསྟན་པ།
ཞབས་སེན་ཟླ་ཚེས་གསར་བའི་རིས་ཞེས་པ་ནས་དཔྱིད་ཀྱི་ཆུ་སྐྱེས་བཞད་པ་བཞིན་ཞེས་པའི་
བར། ཀུན་གཟིགས་ཆོས་ཀྱི་ཉི་མ་མཆོག་གི་ཞབས་སེན་གྱི་ཟླ་ཚེས་གསར་བའི་རིས་སམ་རི་མོ་གང་
ཉིད་རང་གི་གདན་ས་གཙང་བཀྲ་ཤིས་ལྷུན་པོའི་བླ་བྲང་རྒྱལ་མཚན་མཐོན་པོ་ནང་གི་སྐུ་ཕྲེང་རིམ་
བྱོན་གྱི་གདན་ཁྲི་མེ་ཏོག་ཀུན་དའི་ཚལ་ཡངས་པོ་ལྟ་བུ་ལ་བཀོད་པའམ་བཞག་ཚེ། དེ་ནི་སུམ་ཅུ་རྩ་
གསུམ་གྱི་གྲོང་ཁྱེར་ལྟ་ན་སྡུག་གི་དབུས་ཀྱི་རྣམ་པར་རྒྱལ་བའི་མལ་ཏེ་ཁང་བཟང་གི་བཞུགས་ཁྲིའི་
སྟེང་དུ། ལྷའི་དབང་བོ་བརྒྱ་བྱིན་གྱིས་རང་གི་གཟི་བརྗིད་ངོམ་བཞིན་མཛེས་པར་བཞུགས་པ་དང་
རྟོག་པ་སྟེ་མཚུངས་པའོ། །
པཎ་ཆེན་ཆོས་ཀྱི་ཉི་མ་མཆོག་གཙང་ཕྱོགས་སུ་ཕེབས་ཏེ་རང་གི་ཁྲི་སྟེང་དུ་བཞུགས་པའི་ཚེ་
ན། ཁྱེད་དང་བགྲང་བྱ་བཅོ་ལྔ་ལྷག་སྟེ། སྤྱི་ལོ༡༩༢༣ནས་སྤྱི་ལོ༡༩༣༧བར་ཞལ་གྱེས་པས་སེམས་ལ་
མྱ་ངན་ཤུགས་དྲག་པོ་སྐྱེས་པས་གདོང་གི་པདྨོའི་འཛུམ་མདངས་ཟུམ་པའི་དད་ལྡན་བུ་སློབ་རྣམས་
ཀྱིས། པཎ་ཆེན་ཆོས་ཀྱི་ཉི་མ་ཁྱོད་ཀྱི་ཞལ་རིས་ཉི་མ་ལྟ་བུ་མཐོང་བའམ་མཇལ་བའི་མོད་དེ། མཇལ་
མ་ཐག་ཏུ་གདོང་ལ་དགའ་བའི་འཛུམ་མདངས་རྒྱས་པ་ནི། དཔྱིད་དུས་ཀྱི་མེ་ཏོག་པདྨ་བཞིན་དུ་
ཟུམ་པ་མེད་པར་འདབ་ལག་ཡོངས་སུ་གྲོལ་བའོ་ཞེས་པའོ། །
(3) བཀའ་ལུང་གིས་ལུགས་གཉིས་རྒྱ་ཆེར་དར་བར་བསྟན་པ།
ཁོར་ཡུག་བར་དུ་བཀའ་ལུང་གི་ཞེས་པའི་ཤོ་ལོ་ཀ་གཅིག་བྱུང༌། པཎ་ཆེན་ཆོས་ཀྱི་ཉི་མ་དབུས་
: 192;



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ། རྒྱུ
གཙང་དུ་ཕེབས་རྗེས། ཁོར་ཡུག་བར་ཏེ་ཁོར་ཡུག་མཐའ་ལ་ཐུག་པའི་བར་དུ། བཀའ་ལུང་ཡང་དག་
པའི་གསེར་གྱི་སྤྲིངས་ཡིག་བཀླགས་པ་སྟེ། བཀའ་རྣམ་པར་དག་པ་ཡུལ་ཕྱོགས་ཀུན་ཏུ་བསྒྲགས་པ་
ན། ཆོས་ཀྱི་ལུགས་དང་འཇིག་རྟེན་གྱི་ལུགས་གཉིས་ཀྱི་བྱ་བའི་རྩེ་དགའ་ནི། འཁྲི་ཤིང་གིས་ས་གཞི་
འདི་རྫོགས་ལྡན་གྱི་བསྐལ་བ་བཞིན་དུ་མཛེས་པར་བྱེད་པ་དང་འདྲའོ་ཞེས་པའོ། །
ཁ སྐུ་ཚེ་རྡོ་རྗེའི་ཁམས་སུ་བརྟན་པར་གསོལ་བ།
1) སྐུ་ཚེ་བརྟན་པར་གསོལ་བ་འདེབས་པ།
ཨ་ཧོ་ཞབས་ཟུང་མཐིལ་གྱི་འཁོར་ལོ་ནི་ཞེས་པའི་ཤོ་ལོ་ཀ་གཅིག་བྱུང༌། ཨ་ཧོ་ཞེས་པ་ནི་
ཤིན་ཏུ་ངོ་མཚར་བའི་ཚིག་ཡིན་ལ། གང་ལ་ངོ་མཚར་ཞེ་ན། ཤིན་ཏུ་ངོ་མཚར་བའི་ཞབས་ཟུང་
སྟེ་ ཞབས་གཉིས་ཀྱི་མཐིལ་གྱི་མཚན་བཟང་གི་འཁོར་ལོ་ཡིས་ནི། སྲིད་པའི་མཐར་ཏེ་འཁོར་བ་མ་
སྟོངས་ཀྱི་བར་དུ་ཡང་། གངས་ལྗོངས་ཀྱི་གཙུག་ཏོར་རམ་སྤྱི་བོར་བྱིན་རླབས་མི་འགྱུར་བའི་འོད་ཟེར་
རོལ་བའམ་འོད་ཟེར་གྱིས་འཚོ་བའི་དྲེགས་ལྡན་རྣམས་ཀྱིས་ཉེ་བར་བཏུད་པའམ་གུས་པའི་ཁྲི་འཕང་
སྟེང་དུ་མཛེས་པར་བཞུགས་པར་ཞུ་ཞེས་བརྟན་བཞུགས་ཀྱི་ཚུལ་དུ་ཕུལ་བའོ། །
ཆོས་འཁོར་བསྐོར་བར་གསོལ་བ་འདེབས་པ།
སྙིང་རྗེའི་ལག་པའི་འཁྲི་ཤིང་ལས་སྐྱེས་པའི་ཞེས་པའི་ཤོ་ལོ་ཀ་གཅིག་བྱུང༌། སྙིང་རྗེ་སྟེ། ཆོས་
ཡང་དག་པར་སྡུད་པའི་མདོ་ལས། བཅོམ་ལྡན་འདས་སངས་རྒྱས་ཐོབ་པར་འདོད་པས་ཆོས་མང་
བོ་ལ་བསླབ་པར་མི་བགྱི། ཆོས་གཅིག་ལ་བསླབ་པར་བགྱིའོ། །དེ་གང་ཞེ་ན་སྙིང་རྗེ་ཆེན་པོའོ་ཞེས་
གསུངས་ཤིང་། སེམས་ཅན་ཐམས་ཅད་འཁོར་བ་སྡུག་བསྔལ་གྱི་གནས་ལས་སྒྲོལ་བའི་ཁུར་འཁྱེར་བ་
ནི་སྙིང་རྗེ་ཆེན་པོ་ལ་རག་ལས་ཏེ། མདོ་སྡེ་རྒྱན་ལས། དང་པོ་རྩ་བ་ཐ་མ་འབྲས་མཆོག་ལྡན། །འདི་
ནི་སྙིང་རྗེའི་ལྗོན་ཤིང་ཆེན་པོ་ཡིན། །རྩ་བ་སྙིང་རྗེ་མེད་གྱུར་ན། །དཀའ་སྤྱད་བཟོད་པ་ཉིད་མི་
འགྱུར་ཞེས་གསུངས་པའོ། །དེ་ལྟ་བུའི་སྙིང་རྗེ་ལག་པའི་གཟུགས་སུ་བྱས། ལག་པ་དེ་ཡང་འཁྲི་ཤིང་
གི་གཟུགས་སུ་བྱས། དེ་འདྲའི་རྩ་བ་ཐ་མ་འབྲས་མཆོག་དང་ལྡན་པའི་འཁྲི་ཤིང་ལྟ་བུའི་སྙིང་རྗེ་ལས་
སྐྱེས་པའམ་བྱུང་བའི་ལེགས་བཤད་ནི། ཟླ་བའི་རྗེས་སུ་འགྲོ་བ་སྟེ། ཟླ་བ་དང་འདྲ་བའི་བསིལ་བའི་
ཡོན་ཏན་སྟེར་བའི་རྔ་ཡབ་ལྟ་བུ་ཡིས། གནས་སྐབས་ཀྱི་ཕན་པ་དང་མཐར་ཐུག་གི་བདེ་བ་སིལ་བ་
: 193་



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ལྟ་བུ་སློང་བར་བྱེད་པའམ་སྟེར་བ་ལ་དབུས་གཙང་ཆོས་ཀྱི་ཞིང་ཁམས་ཀྱི་དད་ལྡན་རྣམས་ཀྱིས་རེ་
བ་ཆེན་པོ་བཅངས་ཏེ། རང་གི་མིག་ཟུང་ཟུམ་པ་མེད་པར་བལྟ་བ་འདི་ལ་གཟིགས་ཤིག་ཐུགས་རྗེ་
གཏེར་ཞེས་པའོ། །
(༨) མཇུག་བསྡུ་བ་དང་བཅས་པ།
ཀ སྐྱེས་བུ་དམ་པའི་རྟོགས་པ་བརྗོད་པ་ལ་དགའ་བ་རྒྱ་ཆེར་འཁྲུངས་པ་བསྟན་པ།
པད་རག་ཚེ་ཡི་བུམ་པ་འཛིན་པས་ཚེ་དང་ཡེ་ཤེས་སྤེལ་བའི་མགོན་ཞེས་པ་ནས་སྙན་ཚིག་
ངག་གི་གླིང་བུ་སྒྱུར་ལ་མངོན་དགའི་ལྕེ་འདི་ཅི་ཡང་ངལ་ཞེས་པའི་བར། པད་རག་སྟེ། པདྨ་ར་
གའི་རང་བཞིན་ལས་གྲུབ་པའི་ཚེ་སྒྲུབ་རྟེན་གྱི་བུམ་པ་འཛིན་པས་ཚེ་དང་ཡེ་ཤེས་སྤེལ་བའི་མགོན་
པོ་རྒྱལ་བ་ཚེ་དཔག་མེད་དང་། ཉོན་མོངས་པའི་ཚ་གདུང་སེལ་བ་ལ་ཆུ་ཤེལ་ལྟར་དུ་བསིལ་བ་
དང་། འགྲོ་བའི་དབུལ་བ་ལ་སོགས་པའི་སྡུག་བསྔལ་སེལ་བ་ལ་ནོར་བུ་རིན་པོ་ཆེ་ལྟ་བུ་དང་། པདྨ་
འདམ་གྱིས་མ་གོས་པར་འཁོར་བར་སེམས་ཅན་གྱི་དོན་མཛད་ཀྱང་སྐྱོན་གྱིས་མ་གོས་པ་སོགས་ཁྱད་
ཆོས་དུ་མ་ལྡན་པའམ་ཕྱུག་པའི་སྙིང་རྗེ་ཡིས་ནི། ཐུགས་རྒྱུད་ཡོངས་སུ་གང་བའི་ལྷ་དག་སྟེ། རྒྱལ་
བ་འོད་དཔག་མེད་དང་འཕགས་མཆོག་སྤྱན་རས་གཟིགས་གཉིས་ནི། ད་ལྟ་འདི་ན་སྟེ། རེབ་གོང་
གསེར་མོ་ལྗོངས་སུ་ཡབ་དང་སྲས་སུ་སྒྱུ་འཕྲུལ་དྲ་བའམ་སྒྱུ་འཕྲུལ་སྣ་ཚོགས་རོལ་བའི་གར་གྱིས་
རྩེན་པའི་ལེགས་པའི་མཛད་འཕྲིན་རྒྱ་མཚོ་ཆེན་པོ་ལྟ་བུ་ལས་ཆུ་ཐིགས་གཅིག་གམ་ཉུང་ཙམ་
བརྗོད་པ་ལ། བསོད་ནམས་རླབས་པོ་ཆེའམ་ཆེན་པོ་ནི། ཟླ་བའི་དཔལ་གྱི་ཡོན་ཏན་འཕྲོག་པ་ལྟ་
བུའི་རིན་ཆེན་ལས་གྲུབ་པའི་རྣ་རྒྱན་གྱི་འོད་ཟེར་གྱིས་མཐའ་བྲལ་སྔོ་བསངས་ལྷ་མོའམ་ནམ་མཁའི་
ལྷ་མོའི་འགྲམ་པར་ཐིག་ལེ་གསར་བའི་རི་མོ་སྟེ། མཛེས་པའི་མཛེས་པ་མཐའ་དག་གིས་རྒོད་པའམ་
བརྒྱན་པའོ། །སྙིང་དུ་སྡུག་པའི་བདག་གི་ཡིད་ཀྱི་གཞོན་ནུ་གང་ཞིག་དེ་ལྟ་བུའི་བསོད་ནམས་ཀྱི་
མཛེས་སྡུག་གི་དཔལ་ལ་རབ་ཏུ་ཆགས་ནས་ཏེ། དེ་འདྲའི་བསོད་ནམས་རླབས་པོ་ཆེ་ཐོབ་ན་ཅི་མ་
རུང་སྙམ་པས་ཀུན་ནས་བསླངས་ཏེ། ཡུལ་དམ་པ་ལ་བསྔགས་པའི་སྙན་ཚིག་གི་གླིང་བུ་སྒྱུར་བ་
སྟེ། འབུད་པ་ལ་མངོན་པར་དགའ་བའི་བདག་གི་ལྕེ་འདི་ཅི་ཡང་ངལ་བ་སྟེ། ཨ་ཐང་ཆད་རེག་
བར་དུ་བརྩོན་པར་བྱས་སོ་ཞེས་པའོ། ། །
• 194 •



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་
ཁ ལེགས་ཚོགས་ཀྱི་སྐལ་བ་དང་ལྡན་པར་བསྟན་པ།
ལེགས་དོན་ཕུན་ཚོགས་སྙིང་ལ་རབ་ཏུ་བཀོད་བྱས་ནས་ཞེས་པ་ནས་ངག་གི་མེ་ཏོག་རྣམ་
པར་རྒྱུས་འདིས་སྐལ་བཟང་སྙམ་ཞེས་པའི་བར། ལེགས་པའི་དོན་ཕུན་སུམ་ཚོགས་པ་སྟེ། སངས་
རྒྱས་སྣང་བ་མཐའ་ཡས་དང་འཕགས་མཆོག་སྤྱན་རས་གཟིགས་ཀྱི་རྣམ་སྤྲུལ་པཎ་ཆེན་ཆོས་ཀྱི་ཉི་
མ་དང་རེབ་གོང་སྐྱབས་མགོན་གཉིས་ཀྱིས་གངས་རིའི་ལྗོངས་འདིའི་བསྟན་པ་དང་འགྲོ་བའི་དོན་
དུ། མཛད་འཕྲིན་ལེགས་པ་ཕུན་སུམ་ཚོགས་པའམ་མང་བོ་མཆིས་པ་རང་གི་སྙིང་ལ་རབ་ཏུ་བཀོད་
པའམ་བཅངས་ནས། ཡུལ་དམ་པ་ལ་བསྔགས་པའི་ལེགས་བྱས་སམ་མཛད་བཟང་དྲི་མ་མེད་པ་ཆོས་
བརྒྱད་ཀྱི་ལམ་དུ་མ་སོང་བར་ཡིད་ཀྱི་མེ་ལོང་སྟེ། སེམས་སུ་ཅི་འཆར་བ་དག་བྱེད་དམ་གསལ་བར་
བྱེད་པའི་རྟོགས་བརྗོད་གསེར་གྱི་མེ་ཏོག་འདི་ནི། རང་གཞན་ཐམས་ཅད་འདི་ཕྱི་གཉིས་ཀ་ལ་ལེགས་
པར་བཤད་པའི་རྩེ་དགས་ནམ་ཡང་མཛའ་བ་མི་ལྷོད་པའམ་ལེགས་བཤད་ཀྱི་དུས་འདའ་བའི་ཕྱིར་
དུ། ལེགས་པར་སྤེལ་བའམ་བརྩམས་ཏེ། རེབ་གོང་རིག་པ་འབྱུང་བའི་གྲོང་ཁྱེར་འདིའི་རྒྱན་དུ་བྲེས་
པའམ་རྒྱན་དུ་སྤྲས་པའོ། །
ཉི་མའི་བུ་སྟེ་གཤིན་རྗེ་ཆོས་རྒྱལ་གྱི་དཔུང་བའམ་སྟོབས་བཙན་པོ་འཁྲུལ་འཁོར་ལྟ་བུ་ཡིས་
སྲོག་གི་དབང་བོ་འཕྲོགས་པའམ་བཅོམ་ནས་ལྔ་བ་སྟེ། ཞྭ་དམར་ལམ་རིམ་གྱི་ཟིན་བྲིས་སུ། བྱིས་པ་
དང་གཞོན་ནུ། དར་བབས། དར་ཡོལ། འཆི་བ་སྟེ་གནས་སྐབས་ལྔའི་ལྔ་བའོ། །ཞེས་གསུངས་པའི་ལྔ་
བ་སྟེ། ལྔ་བར་མ་གྱུར་བ་ནི་འཆི་བར་མ་གྱུར་བར་སྙན་པའི་གྲགས་པའི་གཞི་གྱུར་བའི་ཡོན་ཏན་གྱི་
དྲི་བཟང་བོ་རབ་ཏུ་གསལ་བའི་ངག་གི་མེ་ཏོག་གི་རྣམ་པར་རྒྱས་པའམ་རྟོགས་བརྗོད་གསེར་གྱི་མེ་
ཏོག་བརྩམས་པ་འདིས་སྐལ་བ་ཤིན་ཏུ་བཟང་བའམ་དགའ་བ་བསྒོམ་འོས་པར་སྙམ་མོ་ཞེས་གསུངས།
ག དགེ་བ་བསྔོ་བ།
ཞིང་གི་མཆོག་ལ་བསྔགས་པའི་བསོད་ནམས་མཐུ་ཆེན་འདིས་ཞེས་པ་ནས་འགྲོ་ལ་དབུགས་
དབྱུང་དགའ་བའི་དགའ་སྟོན་འགྱེད་གྱུར་ཅིག་ཅེས་པའི་བར། ཞིང་གི་མཆོག་སྟེ། བསོད་ནམས་ཀྱི་
ཚོགས་གསོག་པའི་ཞིང་མཆོག་ཏུ་གྱུར་བ་ནི་ཕ་མ། ནད་པ། བླ་མ། དགེ་འདུན། བྱང་ཆུབ་སེམས་
དཔའ་བཅས་ལ་བྱ་ཞིང༌། སྐབས་འདིའི་ཞིང་གི་མཆོག་ཏུ་གྱུར་བ་ནི་བླ་མ་ཡིན་ཏེ། པཎ་ཆེན་ཆོས་ཀྱི་
， 195：



ས ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཉི་མ་དང་རེབ་གོང་སྐྱབས་མགོན་གཉིས་ལ་བསྔགས་པའི་བསོད་ནམས་མཐུ་ཆེན་པོ་འདི་ཡིས་ སྐྱེ་
ཞིང་སྐྱེ་བ་སྟེ། ཚེ་རབས་ཐམས་ཅད་དུ་དགེ་བའི་བཤེས་གཉེན་དམ་པའི་ཞབས་རྡུལ་ལ་སྤྱི་བོས་
མཆོད་ཅིང་བཀུར་ནས། རྒྱལ་བའི་སྲས་ཀྱི་དཀྱིལ་འཁོར་རམ་བྱང་ཆུབ་སེམས་དཔའི་ཚོགས་ཀྱི་དབུས་
སུ་ ཁྲི་འཕང་མཐོན་པོའི་སྟེང་དུ་བཞུགས་ནས་མཁས་པའི་བྱ་བ་འཆད་རྩོད་རྩོམ་གསུམ་གྱི་ཅོད་
པན་ལྟ་བུ་ཐོགས་པའམ་བཟུང་སྟེ། སངས་རྒྱས་ཀྱི་བསྟན་པ་རིན་པོ་ཆེ་མཛེས་པར་བྱེད་པའམ་རྒྱས་
པར་བྱེད་པར་གྱུར་ཅིག འདི་བསྔོ་བ་ཡིན་ཏེ། མཁས་དབང་ཚེ་ཏན་ཞབས་དྲུང་གི་ལམ་རིམ་བརྗེད་
བྱང་དུ་དགེ་བ་དེའི་མཐུ་ལས་འབྲས་བུ་དེ་འཐོབ་པར་འདོད་པ་བསྔོ་བ་དང༌། འབྲས་བུ་དེ་འཐོབ་
པར་འདོད་པ་ཙམ་ནི་སྨོན་ལམ་ལ་བྱའོ་གསུངས། ཕར་ཕྱིན་གྱི་བསྡུས་པ་ལས། རྒྱ་མཚོ་ཆེན་པོར་ཆུ་
ཐིགས་གཅིག་བོར་བ། །རྒྱ་མཚོ་མ་ཟད་བར་དུ་ཟད་མི་འགྱུར། །དེ་བཞིན་བྱང་ཆུབ་མཆོག་ཏུ་བསྔོ་བ་
ཡིས། །བསོད་ནམས་རྣམ་པར་ཟད་པར་འགྱུར་བ་མེད། །ཅེས་གསུངས།
རེབ་གོང་རིག་པ་འབྱུང་བའི་གྲོང་ཁྱེར་ལ་ནི་རྒྱན་དུ་སྤེལ་བའི་པཎ་ཆེན་ཡབ་སྲས་ཀྱི་རྟོགས་
བརྗོད་གསེར་གྱི་མེ་ཏོག་ཅེས་པ་འདི་ནི། བརྗོད་བྱ་རྗོད་བྱེད་གཉིས་ཆར་ནས་སྐྱོན་གྱི་དྲི་མ་མེད་
ཅིང་། ཡིད་དུ་འོང་བ་སྟེ་ སྙན་ཚིག་གིས་མཛེས་པས་ཡོངས་སུ་སྤྲོས་པའམ་ཀུན་ནས་བརྒྱན་པའི་ཀུན་
ཏུ་བཟང་བོའི་མཆོད་པའམ་མཆོད་པ་རྒྱ་ཆེན་པོས་བདག་གིས་པཎ་ཆེན་ཡབ་སྲས་མཆོག་ལ་མཆོད་
ན། བདག་གི་སྟོན་པ་ཡབ་སྲས་ཏེ་ཀུན་གཟིགས་ཆོས་ཀྱི་ཉི་མ་དང་སྐྱབས་མགོན་བདུན་པ་ཆེན་
མོ་མཆོག་ཟུང་གི་ཐུགས་མཉེས་པར་གྱུར་ཅིག གོང་གི་དེ་ལྟར་རྙེད་གྲགས་སོགས་འཇིག་རྟེན་ཆོས་
བརྒྱུད་ཀྱི་དྲི་མས་མ་གོས་པར་རྣམ་དཀར་དགེ་བའི་རྐང་སྟེགས་ལྟ་བུ་ཉེར་བཙུགས་པའམ་བརྟེན་
ནས། གནས་སྐབས་ཀྱི་མངོན་མཐོ་ལྷ་མིའི་གོ་འཕང་དང་མཐར་ཐུག་ཐར་བ་དང་ཐམས་ཅད་མཁྱེན་
པའི་གོ་འཕང་གི་ཁང་བཟང་ལྟ་བུ་ལ་འཛེགས་པ་འམ་མངོན་དུ་བྱས་ནས། ནམ་མཁའ་ཇི་སྲིད་བར་
དུ་སྐྱེས་བུ་ཆེན་པོའི་རྟོགས་པ་བརྗོད་པའི་རྩེ་དགའ་ཡིས་ནི། ཁམས་གསུམ་གྱི་འགྲོ་བ་མ་ལུས་པ་བདེ་
བས་དབུགས་དབྱུང་ཞིང་། དགའ་བའི་དགའ་སྟོན་ཆེན་པོ་དུས་དང་རྣམ་པ་ཀུན་ཏུ་འགྱེད་པར་གྱུར་
ཅིག་ཅེས་པའོ། །
· 196 ་



ངོ་མཚར་བའི་གཏམ་རེབ་གོང་རིག་པ་འབྱུང་བའི་གྲོང་ཁྱེར་གྱི་རྒྱན་ཞེས་བྱ་བའི་འགྲེལ་བ།
ང སྦྱར་བྱང་སྨོས་པ། །
ཅེས་པ་འདི་ནི་སྲིད་ཞིའི་གཙུག་རྒྱན་པཎ་ཆེན་ཐམས་ཅད་མཁྱེན་པ་མཆོག་གི་དྲུང་ན་ཆོས་ཀྱི་
དགོངས་བློན་ཆེན་པོར་གྱུར་བ་ཞེས་པ་ནས་དམ་པ་རྣམས་བདག་ལ་དགྱེས་པའི་དཔལ་ངོམ་པར་
གྱུར་ཅིག་ཅེས་པའི་བར༔ གོང་དུ་བརྗོད་པའི་རྟོགས་བརྗོད་གསེར་གྱི་མེ་ཏོག་ཅེས་པ་འདི་ནི། སྲིད་
ཞིའི་གཙུག་རྒྱན་པཎ་ཆེན་ཐམས་ཅད་མཁྱེན་པ་མཆོག་གི་དྲུང་ན་ཆོས་ཀྱི་དགོངས་བློན་ཆེན་པོར་
གྱུར་པ། ཡོངས་ཀྱི་དགེ་བའི་བཤེས་གཉེན་ཆེན་པོ། མཚན་ཞབས་མཁན་ཆེན་འབྲོང་རྩེ་བློ་བཟང་
བསྟན་འཛིན་གྱི་ཞལ་སྔ་ནས་ལེགས་བཤད་ཀྱི་ཞལ་འཕྲོས་ཡུན་རིང་རྗེས་བརྩེ་གནང་བ་དང་། ལྔ་
རིག་སྨྲ་བའི་དབང་བོ་མཚན་ཞབས་པ་ཡེ་ཤེས་ཚུལ་ཁྲིམས་ནས་ངོ་མཚར་བའི་སྙན་འཕྲིན་སྤྱི་བོར་
སྩལ་བ་ལས། ཁྱད་པར་བརྗོད་བྱ་སྡེ་བཞི་སྟེ་ཆོས་ནོར་ཐར་འདོད་ལས་བརྩམས་ཤིང༌། རྗོད་བྱེད་སྙན་
ངག་གི་ལམ་ནས་དྲངས་པའི་ཞལ་གདམས་ཨུཏྤལ་གསར་བའི་ཆུན་པོ་ཞིག་བློ་དམན་རྣ་བ་མཛེས་
པའི་རྒྱན་དུ་སྩོལ་བར་ཞུ་ཞེས་གནང་བ་དང་། མཆོད་དཔོན་ཆེན་མོ་དང་རྗེ་དྲུང་ཐུབ་བསྟན་སོགས་
ནས་ཀྱང་མཁས་པ་དང་མཁས་པའི་བྱ་བ་ལ་དགྱེས་ཉམས་དཔེ་མེད་ཀྱིས་ཞལ་ཏ་ཕེབས་པས། དེ་
དག་ལ་ལེགས་བཤད་ཀྱི་སྐྱེས་འབུལ་བར་དམིགས་ཤིང་། བདག་ཅག་གི༧གོང་ས་མཆོག་གི་ཞབས་
གྲས་དུ་མའི་བཞེད་ཟུར་ཀྱང་ཁོང་དུ་ཆུད་པར་བརྟེན། མདོ་སྔགས་རིག་གནས་ཀྱིས་བསྡུས་པའི་སྦྱང་
བྱ་ཕལ་མོ་ཆེ་ལ་བློ་མིག་ཅུང་ཟད་ཡངས་པ། དུས་འདིར་རིག་བྱེད་སྨྲ་བ་མཐའ་དག་གི་མདུན་སར་
འཇིགས་པ་མེད་པའི་མགྲིན་པ་གཟེངས་སུ་མཐོ་བ། རེབ་གོང་རིག་པ་འབྱུང་བའི་གྲོང་ཁྱེར་སྐྱབས་
མགོན་བདུན་པ་ཆེན་པོའི་ཡོངས་འཛིན་གྱི་མཚན་སྙན་འཁུར་བ། ཡུལ་མདོ་སྨད་ཀྱི་པཎྜིཏ་བློ་བཟང་
དཔལ་བ་ཀུན་ལས་རྣམ་པར་རྒྱལ་བའི་སྡེ་ཞེས་བྱ་བས་ཐུན་མཚམས་རེ་གཉིས་ལ་མགྱོགས་པར་བྲིས་
པ་འདིས་ཀྱང་དུས་མཐར་ལེགས་བཤད་ཀྱི་རྩེ་དགའ་ཉམས་པ་མེད་ཅིང་། དམ་པ་རྣམས་བདག་ལ་
དགྱེས་པའི་དཔལ་ངོམ་པར་གྱུར་ཅིག་ཅེས་པའོ། །
• 197.



ས་བཅད་དྲུག་པ།
201
རྗེ་བཙུན་འཇམ་པའི་དབྱངས་སྨྲ་བའི་སེངྒེའི་འཁོར་གྱི་དཀྱིལ་འཁོར་དང་
བཅས་པ་ལ་མདོར་བསྡུས་པར་བསྟོད་པའི་རབ་ཏུ་བྱེད་པའི་
འགྲེལ་བ་རྗེས་འཛིན་མཆོད་པའི་མེ་ཏོག་ཅེས་བྱ་བ།



ས་བཅང་ད
ས་བཅད་དྲུག་པ། རྗེ་བཙུན་འཇམ་པའི་དབྱངས་སྨྲ་བའི་སེངྒེའི་འཁོར་གྱི་དཀྱིལ་འཁོར་
དང་བཅས་པ་ལ་མདོར་བསྡུས་པར་བསྟོད་པའི་རབ་ཏུ་བྱེད་པའི་
འགྲེལ་བ་རྗེས་འཛིན་མཆོད་པའི་མེ་ཏོག་ཅེས་བྱ་བ།
དང་པོ། མཛད་པ་པོའི་རྣམ་ཐར།
དགའ་ལྡན་ཁྲི་ཐོག་གསུམ་པ་མཁས་གྲུབ་དགེ་ལེགས་དཔལ་བཟང་བོ་ནི་པཎ་ཆེན་སྐུ་ཕྲེང་
དང་པོར་ངོས་འཛིན་ཚུལ་ཡོད། དམ་པ་འདི་ཉིད་ལ་སྟོད་བྱང་གི་ས་ཆའི་ལྡོག་གཞུང་སྟེ། སུམ་པ་
ཡེ་ཤེས་དཔལ་འབྱོར་གྱིས་མདོ་གཞུང་ཞེས་གསུངས། དེར་བྱང་པ་བདག་པོ་སྟེ། བྱང་བ་བདག་
པོའི་བྱུང་ཁུངས་ནི། བྱང་བའི་ཞལ་ངོ་གྲགས་པ་འོད་ཟེར་གྱི་སྐབས་འགྲོ་མགོན་འཕགས་པ་རྒྱ་ནག་
ཏུ་ཕེབས་སྐབས་ཆིབས་ཞབས་སུ་སོང་ནས་འཕགས་པ་འདས་རྗེས། སེ་ཆེན་ཧན་གྱི་མཆོད་གནས་
བྱས་ཏེ། ཏཱི་ཤྲཱིའི་གོ་གནས་བྱུང་བས་ཏི་ཤིའི་གྲགས་པ་འོད་ཟེར་དུ་གྲགས། ཁྲི་དཔོན་གྱི་འཇའ་ས་
ལོན། དེ་ནས་བཟུང་དཔོན་རིགས་སུ་གྱུར་པར་བཤད། བྱུང་བའི་དཔོན་རིགས་ཡབ་བཀྲ་ཤིས་དཔལ་
བཟང་དང་ཡུམ་བུ་འདྲེན་རྒྱལ་མོ་གཉིས་ལ་སྲས་གསུམ་སྟེ། ཆེ་བ་རྗེ་འདི་དང་འབྲིང་བ་བ་སོ་ཆོས་
ཀྱི་རྒྱལ་མཚན། ཆུང་བ་བསོད་ནམས་བཀྲ་ཤིས་སོ། །རྗེ་འདི་བ་རབ་བྱུང་དྲུག་པའི་ཤིང་གླང་སྟེ། སྤྱི་
ལོ༡༣༨༥ལོར་སྐུ་འཁྲུངས། བྱིས་པའི་དུས་ནས་ན་མཉམ་གཞན་དང་མི་འདྲ་བའི་མཁྱེན་རབ་ཀྱི་རྩལ་
དང་མཛད་སྤྱོད་ཁྱད་པར་འཕགས་པ་ཞིག་ཡོད་པས་འགའ་ཞིག་གིས་མཁས་གྲུབ་ལྷ་དབང་བའི་སྐྱེ་
བ་ཡིན་པར་གླེང་བས་མཁས་གྲུབ་ཅེས་པའི་མཚན་བྱིས་པའི་དུས་ནས་ཐོགས་པ་ཞིག་བྱུང་། དགུང་
ལོ་བདུན་ལ་ཕེབས་པ་ལྕགས་ལུག་སྟེ། སྤྱི་ལོ༡༣༩༡ལོར་གནས་བསྟན་འདུལ་བ་འཛིན་པ་མཁན་ཆེན་
སེངྒེ་རྒྱལ་མཚན་གྱིས་མཁན་པོ་དང་རྒྱ་མ་བ་ཡོན་ཏན་འོད་ཀྱིས་ལས་ཀྱི་སློབ་དཔོན་མཛད་ནས་དགེ་
ཚུལ་གྱི་སྡོམ་པ་བཞེས། མཚན་ལ་དགེ་ལེགས་དཔལ་བཟང་བོ་ཞེས་གསོལ། མཁན་སློབ་གཉིས་ཀྱི་
201 ་



གྱི། ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དྲུང་ནས་འདུལ་བའི་བསླབ་བྱ་རྣམས་གསན་ནས་མིག་གི་འབྲས་བུ་བཞིན་དུ་སྲུང་བར་མཛད། རྗེ་
བཙུན་རེད་མདའ་བ་ཆེན་པོ་ལས་ཚད་མ་དང་མངོན་པ་མཛོད་གོང་འོག ཕར་ཕྱིན། དབུ་
མ་ འདུལ་བ་བཅས་ལ་སྦྱངས་པ་མཐར་ཕྱིན་མཛད། བླ་མ་བསོད་ནམས་རྒྱལ་མཚན། ལམ་འབྲས་
པ་ཡེ་ཤེས་དཔལ་བ། པཎ་ཆེན་ན་བཟའ་བོ་གསུམ་ལས་གསང་སྔགས་ཀྱི་ཆོས་སྐོར་མཐའ་ཡས་པ་
གསན། དགུང་ལོ་བཅུ་དྲུག་པ་རབ་བྱུང་བདུན་པའི་ལྕགས་འབྲུག་སྟེ། སྤྱི་ལོ༡༤༠༠ལོར་བོ་དོང་པཎ་
ཆེན་ཕྱོགས་ལས་རྣམ་རྒྱལ་གྱིས་ཚད་མ་རིགས་གཏེར་ལ་དགག་པ་མཛད་པའི་ལན་གནང་དགོས་
ཞེས་ས་སྐྱའི་མཁས་པ་རྣམས་ཀྱིས་རེ་བསྐུལ་ཞུས་པ་ལྟར། ངམ་རིངས་སུ་ཕེབས་ནས་བོ་དོང་པཎ་
ཆེན་ལ་རྩོད་གླེང་མཛད། དེ་དུས་སྐྱོན་ཐར་ཆགས་སུ་སྤངས་ནས་ལན་མེད་པར་མཛད་ཚེ། འཇིགས་
གྲགས་ཀྱིས་ཕལ་ཆེར་ལ་དེ་མདོ་སྡེ་བའི་ནང་འགལ་ཟེར་བ་མ་གཏོགས་གསུངས་རྒྱུ་མ་བྱུང་བའི་ཚུལ་
བསྟན། དེ་དུས་ཕན་ཚུན་རྩོད་པ་མཛད་པ་རྣམས་མཁས་པ་མང་བོས་ཟིན་བྲིས་མཛད་པའི་རྩོད་
ཡིག་ཡོད། མཁས་གྲུབ་རིན་པོ་ཆེ་ཉིད་ཀྱིས་མཛད་པའི་ཚད་མ་སྡེ་བདུན་གྱི་དཀའ་གནད་གསལ་
བར་སྟོན་པ་ཡིད་ཀྱི་མུན་སེལ་ཞེས་བྱ་བ་འདི་ཡང་སྐབས་དེར་རྩོད་གླེང་མཛད་པའི་ཚིག་རྣམས་
གཞིར་བཟུང་། དགུང་ལོ་ཉེར་དགུ་པ་ཆུ་སྦྲུལ་སྟེ། སྤྱི་ལོ༡༤༡༣ལོར་ཉང་སྟོད་ལྕང་ར་དཔལ་འབར་གྱི་
དགོན་པར་བཞུགས་སྐབས་སུ་མཛད། བོ་དོང་པཎ་ཆེན་རིན་པོ་ཆེས་ཀྱང་རྗེས་སུ་མཁས་གྲུབ་རིན་
པོ་ཆེའི་མཁྱེན་དཔྱོད་ཀྱི་རྩལ་ལ་ཐུགས་ལྷག་པར་དགྱེས་ནས་མཁས་གྲུབ་ཆོས་ཀྱི་རྗེ་དགེ་ལེགས་
དཔལ་བཟང་བོ་ལ་ཆེད་དུ་བརྗོད་པའི་བསྔགས་པ་བུང་བ་རྣམ་པར་རྩེན་པའི་རྒྱུད་མངས་ཞེས་
བྱ་བ་ཚིག་སྦྱོར་ཕུན་སུམ་ཚོགས་པ་ཞིག་མཛད་པ་དམ་པ་དེའི་གསུང་འབུམ་དུ་བཞུགས། དགུང་
ལོ་ཉི་ཤུ་བ་ཤིང་སྤྲེལ་ཏེ། སྤྱི་ལོ༡༤༠༤ལོར་རྗེ་བཙུན་རེད་མདའ་བ་གཞོན་ནུ་བློ་གྲོས་ཀྱིས་མཁན་
པོ་དང་། མཁས་དབང་དཔལ་འབྱོར་ཤེས་རབ་ཀྱིས་ལས་ཀྱི་སློབ་དཔོན་མཛད་དེ་བསྙེན་རྫོགས་
ཀྱི་སྡོམ་པ་བཞེས། དེར་རྗེ་བཙུན་རེད་མདའ་བ་ཆེན་པོས་མཁས་གྲུབ་རིན་པོ་ཆེ་ལ་ཁྱོད་རྗེ་བཙུན་
ཙོང་ཁ་པ་དང་མཇལ་ནས་བླ་མར་བསྟེན་ན་གཞན་དང་མི་འདྲ་བ་ཞིག་འོང་ཞེས་བཀའ་གནང་བ་
ལྟར། དགུང་ལོ་ཉེར་གསུམ་པ་མེ་ཕག་སྟེ། སྤྱི་ལོ༡༤༠༧ལོར་རྗེ་བླ་མར་རྩོད་ཕྱིར་བྱོན་པའི་ལམ་དུ་ནུབ་
གཅིག་རྨི་ལམ་དུ། རལ་གྲིའི་འཁོར་ལོ་རྩིབས་སྟོང་གི་རྩེར་ཉི་མ་རེ་དང་དབུས་སུ་འཇམ་དབྱངས་
202 .



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བསྟོད་པའི་འགྲེལ་བ།
ཡོད་པ་གཟིགས་ཏེ་ཕྱི་ཉིན་སེ་ར་ཆོས་སྡིངས་ནས་མཇལ་ཙམ་ནས་མི་ཕྱེད་པའི་དད་པ་ཐོབ་སྟེ་
དེ་མ་ཐག་རྡོ་རྗེ་འཇིགས་བྱེད་ཀྱི་དབང་དང་མན་ངག་མང་དུ་བསྩལ། དེ་ནས་བཟུང་ཞིང་ཁམས་
གཞན་དུ་མ་གཤེགས་པར་དུ་ཐུགས་བརྩེ་ཆེན་པོས་རྗེས་སུ་བཟུང་སྟེ་མདོ་སྔགས་ཀྱི་ཆོས་རྒྱུན་སྤྱི་
དང་ཐུན་མོང་མ་ཡིན་པའི་གདམས་པ་ཡོངས་རྫོགས་ཆ་ཚང་བར་གནང་ཞིང་། དེ་དག་ཐུགས་དམ་
ཉམས་བཞེས་སུ་མཛད་པའི་བོགས་འདོན་གྱི་ཆེད་དུ་དམ་བཅའ་བཅུ་སྟེ། (1)འདུ་འཛིའི་གཏམ་མི་སྨྲ་
བ། （2ོགཞན་སྐྱོན་མི་གླེང་བ། (3)གཞན་ལ་ཚིག་རྩུབ་མི་སྨྲ་བ། (4ཉེ་དུ་དང་རྙེད་བཀུར་ལ་ཆགས་
སེམས་ཀྱིས་བརྟག་པར་མི་བྱ་བ། ($ དགེ་སྦྱོར་ལ་བརྩོན་པ། གང་གི་ཚེ་ཡང་ལུས་ཕན་ཚུན་ལ་མཉེ་བ་
དང་བཟའ་བཏུང་ཧ་ཅང་མང་པོར་བརྟེན་པ་གེགས་མི་བྱ་བ། (6)གཞན་ལ་ཡོ་བྱད་སྦྱིན་པ། (7)རང་
དང་ཉེ་རུང་རིང་རུང་སྲོག་གི་བར་གནོད་པ་བྱེད་པ་ལ་འཁོན་འཛིན་མི་བྱེད་པ། རང་གི་ཡོ་བྱད་
བཅུ་གསུམ་མ་གཏོགས་རང་དོན་དུ་མི་འཆང་བ་དང་ཆོས་འཆད་པ་ཐམས་ཅད་བྱང་ཆུབ་ཀྱི་སེམས་
ཀྱིས་ཟིན་པ། (8)གཞན་གྱི་ཕུན་ཚོགས་ལ་ཕྲག་དོག་མི་བྱ་བ། (ཕྱི་སྐྱེས་བུ་ཆུང་འབྲིང་ཆེ་གསུམ་ལ་བློ་
སྦྱངས་ཤིང་སྨོན་འཇུག་ཆོ་ག་ཉུང་ངུའི་སྒོ་ནས་བྱང་ཆུབ་ཀྱི་སེམས་གཉིས་ཐུན་བཞིར་སྦྱང་བ། (10ཡི་
དམ་གང་གི་རྟེན་བརྟེན་པའི་དཀྱིལ་འཁོར་ཐུན་བཞིར་གསལ་སྣང་བརྟན་པོ་བྱེད་པ་དང་བཅས་པའི་
དམ་བཅའ་མཛད་ནས། དེ་ལས་ནམ་ཡང་འདའ་བ་མེད་པར་སྐུ་ཚེ་མཐའ་འཁྱོལ་བ་གནང་། དགུང་
ལོ་ཞེ་གསུམ་པ་མེ་ལུག་སྟེ། སྤྱི་ལོ༡༤༢༧ལོར་རྒྱལ་རྩེ་སྡེ་སྲིད་རབ་བརྟན་ཀུན་བཟང་འཕགས་ཀྱིས་
རྗེ་འདི་དང་རོང་སྟོན་སྨྲ་བའི་སེངྒེའམ་རོང་སྟོན་ཤཱཀྱ་རྒྱལ་མཚན་ཏེ། རྗེ་འདི་བ་ཤར་རྒྱལ་མོ་ཚ་བ་
རོང་གི་བོན་གྱི་བརྒྱུད་ཡིན་ཅིང་། ཆུང་དུས་བོན་ཆོས་ལ་སྦྱངས་མྱོང་བ་ཞིག་ཀྱང་ཡིན། ཕྱིས་སུ་ལྷ་
སར་ཕེབས་ཏེ་མཁས་པ་ཆེན་པོར་གྱུར། ཁོང་གཉིས་རྩོད་གླེང་མཛད་དགོས་པར་བསྐུལ་མ་ཞུས་པ་
བཞིན་རྒྱལ་རྩེའི་གཙུག་ལག་ཁང་དུ་ཕེབས་ཀྱང་ཀུན་མཁྱེན་རོང་སྟོན་པས་ཐབས་སྣ་ཚོགས་ཀྱི་སྒོ་
ནས་རྩོད་གླེང་མཛད་མི་དགོས་པའི་འབད་བརྩོན་གནང་བར་བརྟེན། དེ་ལུགས་ཀྱི་སྦྱར་ཡིག་ཆེན་པོ་
ཞིག་དཔལ་འཁོར་ཆོས་སྡེའི་རྒྱལ་སྒོའི་ཐོག་སྦྱོར་བར་མཛད། དེ་ཉིས་ལས། རིང་ན་གནས་ཚེ་ཁོ་བོ་
དང༌། །ལྷན་གཅིག་བརྒལ་ལན་བྱའོ་ཞེས། །གྱ་གྱུའི་ཡིད་ལྡན་དྲང་སྲོང་གི །སྨོད་པའི་ཚིག་བཞིན་ཡང་
ཡང་སྒྲོགས། །དེ་ནས་ནམ་ཞིག་འདིར་ཕྱིན་ཚེ། །ཞུམ་པ་བཞིན་དང་སྐྱག་པ་བཞིན། །ནོངས་པ་བཞིན་
： 203：



བློ བ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
དང་འགྱོད་པ་བཞིན། །སྐྱབས་མེད་བཞིན་དང་སྐྱབས་འཚོལ་བཞིན། །ཞེས་དང༌། འདི་ལྟར་མངོན་
དུ་མ་ནུས་པའི། །ཞུམ་ཚིག་སྨྲས་པ་དྲན་བྱོས་ལ། །ཕྱིས་ནས་མཁས་པའི་ལེགས་བཤད་ལ། །ལྐོག་ཏུ་
ངན་སྨྲས་མ་བྱེད་ཅེས། །བདག་གིས་གདམས་ཤིང་ཚར་བཅད་ནས། །བདེན་མིན་སྨྲ་བ་ལྷུར་ལེན་
ཅིང་། །ངོ་ཚས་གཏོལ་མེད་གྱུར་དེ་དག །ལུག་བོང་བཞིན་དུ་མཁས་རྣམས་གྲགས། །བདེ་གཤེགས་
བསྟན་པ་གངས་རིའི་སུལ་ན་གནས། །གཞུང་ལུགས་འབུམ་ཕྲག་རལ་བའི་ཁུར་གྱིས་བརྗིད། །རིགས་
པའི་མཆེ་སྡེར་མི་ཟད་སྟོབས་ལྡན་པ། །མཁས་མཆོག་གདོང་ལྔའི་དབང་བོ་ཁོ་བོ་ཙམ། །ཞེས་སོགས་
གསུངས་པའོ།།
དེ་ནས་རི་བོ་མདངས་ཅན་དུ་ཕྱག་ཕེབས་ཏེ་སྒྲུབ་པ་མཛད་ནས་བཞུགས་ཚེ། རྒྱལ་རྩེ་སྡེ་བ་
སླར་འགྱོད་དེ་ཡར་འབྱོན་པའི་རེ་བ་དང་ཐབས་བྱས་ཀྱང་། མཆེ་བ་མི་ཟད་སྤར་མོའི་ཤུགས་འཆང་
བ། །གངས་རི་འཛིན་པའི་གདོང་ལྔའི་དབང་བོ་དེ། །ལྕགས་ཀྱིས་བཅིངས་ནས་བཙོག་ཆུས་འཚོ་བ་
ཡི། །སྒོ་ཁྱིར་འདོད་པ་མཁས་པའི་བཞད་གད་ཡིན། །ཞེས་གསུངས་ནས་མ་བྱོན། རྗེ་བཙུན་ཙོང་ཁ་པ་
ཆེན་པོ་དགོངས་པ་མྱ་ངན་ལས་འདས་པའི་རྗེས་སུ་ཡང་དག་པའི་སྣང་བར་ལན་ལྔ་ཡི་བར་དུ་ ཞལ་
གཟིགས་ཏེ་ཆོས་གསུངས་པའི་བཀོད་པ་རྗེ་གཟིགས་པ་ལྔ་ལྡན་དུ་གྲགས་པའང་ཡོད། དགུང་ལོ་ཞེ་
བདུན་པ་ལྕགས་ཕག་སྟེ། སྤྱི་ལོ༡༤༣༡ལོར་རྒྱལ་ཚབ་རིན་པོ་ཆེ་དར་མ་རིན་ཆེན་ཟུར་བཞུགས་
མཛད་དེ་བཀའ་ཕེབས་པ་ལྟར་དགའ་ལྡན་གྱི་ཁྲིར་ཕེབས་ནས་མདོ་སྔགས་ཀྱི་བཀའ་ཡང་ཡང་
བསྩལ་ཞིང༌། རྗེ་བླ་མའི་དངུལ་གདུང་གི་དབུ་ཐོག་ཏུ་གསེར་ཟངས་ཀྱི་རྒྱ་ཕིབས་ཐོག་མར་འབུབ་
པར་མཛད་ཅིང་། དགའ་ལྡན་དུ་གཞུང་ཆེན་པོ་ལྔའི་སློབ་གཉེར་གྱི་བཤད་གྲྭ་འཛུགས་པ་གནང་བས་
འཕེལ་རྒྱས་ཆེན་པོ་བྱུང་། དགོན་སྡེ་ཁག་མང་པོར་གདན་འདྲེན་བྱུང་ཡང་མ་ཕེབས་པར་དགའ་ལྡན་
རང་དུ་རྒྱུན་བཞུགས་མཛད་ནས་རང་བསྟན་གྱི་བཞེད་སྲོལ་མ་ཉམས་པར་སྐྱོང་བའི་སྲོག་བཟུང་བས་
སློབ་མ་ཡང་གྲགས་པ་ཅན་མང་དུ་བྱུང་།
གསུང་རྩོམ་སྐོར་ལ། ཕར་ཕྱིན་དང་རྣམ་འགྲེལ། དབུ་མ་བཅས་ཀྱི་རྣམ་བཤད་དང༌། གསང་
འདུས་བསྐྱེད་རིམ་རྣམ་བཤད་དངོས་གྲུབ་རྒྱ་མཚོ། འཇིགས་བྱེད་བསྐྱེད་རིམ། རྒྱུད་སྡེ་སྤྱིའི་རྣམ་
བཤད། སྡོམ་གསུམ་རྣམ་བཤད། ཀྱེ་རྡོར་རྩ་རྒྱུད་བརྟག་གཉིས་ཀྱི་རྣམ་བཤད་སོགས་པོད་ཆེན་བཅུ་
་204 .



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བསྟོད་པའི་འགྲེལ་བ།
གསུམ་ཙམ་ཡོད། དགའ་ལྡན་གྱི་ཁྲི་བ་ལོ་བརྒྱད་རིང་བསྐྱངས་ཏེ། དགུང་ལོ་ང་བཞི་བ་རབ་བྱུང་
བདུན་པའི་ས་རྟ་སྟེ། སྤྱི་ལོ༡༤༣༨ལོར་དགོངས་པ་གཞན་དོན་དུ་གཤེགས། སྐུ་གདུང་ཞུགས་འབུལ་
ཞུས་པས་གདུང་རྟེན་རྗེ་ཙོང་ཁ་པ་ཆེན་པོའི་སྐུ་གདུང་གི་གཡོན་ཕྱོགས་སུ་བཞུགས། རྗེ་འདིའི་རྣམ་
ཐར་སྐོར་ནི་སེ་ར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད་པའི་མཁས་གྲུབ་ཐམས་ཅད་མཁྱེན་པའི་
རྣམ་ཐར་དཔར་མ་ལ་ཤོག་གྲངས༣༨དང་། པཎ་ཆེན་བདེ་ལེགས་ཉི་མས་མཛད་པའི་མཁས་གྲུབ་
ཐམས་ཅད་མཁྱེན་པའི་རྣམ་ཐར་མཁས་པའི་ཡིད་འཕྲོག་བྲིས་མ་ལ་ཤོག་གྲངས༡༥དང༌། བྲག་གཡབ་
བློ་བཟང་བསྟན་པ་ཡིས་མཛད་པའི་མཁས་གྲུབ་ཐམས་ཅད་མཁྱེན་པའི་རྣམ་ཐར་རིན་ཆེན་འབྱུང་
གནས་བྲིས་མ་ལ་ཤོག་གྲངས༤༩དང་། དགེ་བཤེས་བློ་བཟང་སྙན་གྲགས་ཀྱིས་མཛད་པའི་མཁས་གྲུབ་
ཐམས་ཅད་མཁྱེན་པའི་རྣམ་ཐར་བྲིས་མ་ལ་ཤོག་གྲངས༡༤སོགས་ཡོད། མདོར་བསྡུས་ཙམ་ཞིག་ལམ་
རིམ་བླ་བརྒྱུད་རྣམ་ཐར་དུའང་བཞུགས་པའོ། །
གཉིས་པ། གཞུང་དངོས།
གཅིག ཀླད་ཀྱི་དོན།
༡ མཚན་སྨོས་པ།
རྗེ་བཙུན་འཇམ་པའི་དབྱངས་སྨྲ་བའི་སེངྒེ་འཁོར་གྱི་དཀྱིལ་འཁོར་དང་བཅས་པ་ལ་མདོར་ ，
བསྡུས་པར་བསྟོད་པའི་རབ་ཏུ་བྱེད་པ་ཞེས་གསུངས་པ་གོ་སླའོ། །
༢ མཆོད་བརྗོད།
འཇམ་དཔལ་གཞོན་ནུ་གྱུར་བ་ལ་ཕྱག་འཚལ་ལོ་ཞེས་སོ། །དོན་ནི། མཚན་དཔེའི་དཔལ་གྱིས་
མཛེས་ཤིང་གསུང་སྙན་ལ་བརྩེ་བ་ཆེན་པོས་སེམས་ཅན་ཐམས་ཅད་ལ་ཁྱབ་པས་སྐུ་གསུང་ཐུགས་
འཇམ། ཕུན་སུམ་ཚོགས་པ་མཐའ་དག་གི་འབྱུང་གནས་སུ་གྱུར་བས་དཔལ། དག་པའི་ས་ལ་གནས་
པའི་གཞོན་ནུ་གྱུར་བ་སྟེ་རྗེ་བཙུན་དེ་ལ་སྒོ་གསུམ་གུས་པས་ཕྱག་འཚལ་བའོ། །
• 205་



པ། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
གཉིས། གཞུང་གི་དོན།
༡ བསྟོད་པ།
(༡) རྗེ་བཙུན་འཇམ་པའི་དབྱངས་ལ་བསྟོད་པ།
ཀ སྤྱིར་བསྟན་པ། །
མཛེས་སྡུག་མཐའ་དག་གི་དཔལ་དང་ལྡན་ཞིང༌། མཆོག་ཏུ་སྟེ་ཤིན་ཏུ་ཞི་ཞིང་དུལ་བའི་
གཞོན་ནུའི་ལུས་ཅན་འཕགས་མཆོག་འཇམ་དཔལ་དབྱངས་གང་གིས་རང་ཉིད་ཀྱི་དོན་ནམ་ཆེད་
དུ་ཞེས་སྙན་ངག་གི་འུད་ཀྱིས་བརྗོད་ནས། བརྗོད་པར་བྱ་བ་ནི། འཕགས་པ་འཇམ་དཔལ་རང་གི་
ཚོགས་གཉིས་ཀྱི་གཟི་བྱིན་ལས་གྲུབ་ཅིང་སྣང་བའི་ནོར་བུའི་རང་བཞིན་གྱི་ཕོ་བྲང་དམ་པ་དེ་ཡི་
མདའ་ཡབ་སྟེ་པུ་ཤུའི་བྱ་འདབ་ནི་རྨད་དུ་བྱུང་བའི་རིན་ཆེན་ལས་གྲུབ་པས། དེའི་འོད་ཟེར་གྱི་རྩེ་
དགའ་ཕན་ཚུན་རྒོད་པ་སྟེ་སྤྲོ་བར་བྱེད་ལ། དེའི་ངོས་རྣམས་སུ་འཕྱང་བའི་གཡེར་ཁ་སྟེ་གསེར་གྱི་
དྲིལ་ཆུང་གི་ཚོགས། རླུང་གི་བསྐྱོད་པ་ལས་བྱུང་བའི་སྒྲ་སྙན་པ་དག་ནི་ཕྱོགས་ཀྱི་སྐྱེ་བོ་རྣམས་ཤིན་
ཏུ་སྙན་པའི་སྒྲ་ཡིས་དུས་སྟོན་ལ་འབོད་པའམ་འགུགས་པའི་ཟོལ་ལམ་ཚུལ་གྱིས་གནས་ཤིང༌། དེར་
མ་ཟད་གསེར་གྱི་རང་བཞིན་ལས་གྲུབ་པའི་བ་གམ་སྟེ། ཁང་བརྩེགས་རྣམས་སུ་ཡིད་དུ་འོང་བའི་
རྔ་ཡབ་དཀར་པོ་སྟོང་ཕྲག་དུ་མ་འཕུར་ཞིང་ལྡིང་བ་དང་འོད་ཟེར་གྱི་ཕྲེང་བ་བཞད་པ་སྟེ་སྤྲོ་བར་
བྱེད་ཅིང་། ཤེལ་གྱི་ར་བས་ཡོངས་སུ་བསྐོར་བའི་ས་གཞི་གཙང་མའི་དབུས་སུ་ཝུ་བའི་ཕྲེང་འཛིན་
. སྟེ། ཆུ་མཚོ་ནི་གང་ལ་དཔེ་བཀོད་ཅེ་ན། ཁྱོགས་ཤིང་གི་གཟུགས་སུ་བཀོད་ལ། དོན་ནི་ཆུ་ལ་བརྟེན་
ཅིང་གནས་པའི་མེ་ཏོག་སྣ་ཚོགས་པ་རྣམས་ཀྱིས་ནི། ལྗོན་ཤིང་གསར་བའི་འཕྲེང་བས་བསྐོར་བའི་སྐྱོ་
བསང་གི་ར་བའི་ནང་ཡོངས་སུ་འགེངས་ཤིང༌། ཉེ་སྐོར་རྣམས་སུ་རྒྱུ་བའི་གླང་བོ་ཆེ་དག་ནི་གང་ལ་
དཔེ་བཀོད་ཅེ་ན། གངས་རིའི་ཕུང་བོ་འགྲོ་ཤེས་པ་ལྟ་བུའི་གཟུགས་སུ་བཀོད་དེ། གངས་རིའི་ཕུང་བོ་
དང་འདྲ་བའི་གླང་བོ་ཆེ་དག་ནི། དྲེགས་ཤིང་འགྱིང་བའི་རྣམ་འགྱུར་དང་བཅས་པ་རང་གི་མགོ་བོ་
ཙན་དན་གྱི་ལྗོན་པའི་ངོས་སུ་བརྡར་བ་སྟེ། འདིར་ཁ་ཅིག་ཙན་དན་གྱི་ལྗོན་པ་གསར་དུ་སྐྱེས་པའི་
ངོས་ལ་བརྡར་བའམ་རབ་ཏུ་ཆགས་པའི་ཐང་ཆུ་དཀར་བོའམ་སྤོས་དཀར་བོའམ་ལྗོན་དཀར་ཞེས་
ཙན་དན་གྱི་ངོས་ལ་ཆགས་པའི་དོན་དུ་སྨྲ་ཡང་། གླང་བོ་ཆེའི་འགྲམ་པ་ཙན་དན་ལ་བརྡར་བའི་དོན་
· 206：



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བསྟོད་པའི་འགྲེལ་བ།
དུ་བཤད་དགོས་ཏེ། ཀླུ་ཀུན་ཏུ་དགའ་བའི་ཟློས་གར་ལས། དཔལ་ལྡན་ཕྱོགས་ཀྱི་གླང་བོ་འགྲམ་པའི་
ངོས་བརྡར་ཙན་དན་དག་ནི་ཆག་ཅིང་ཟགས་ཞེས་པ་དང་མཐུན་པའི་ཕྱིར། དེ་ལྟར་ལྗོན་པའི་ངོས་
ལ་བརྡར་བའི་འདུ་བྱེད་ཀྱིས་དེ་ཡི་ཐང་ཆུ་དཀར་བོའི་དོག་པའམ་ཐིག་ལེ་གསར་བས་གང་གི་འགྲམ་
པ་གཡས་གཡོན་དུ་མཛེས་པའི་གླང་བོ་ཆེ་བརྒྱ་ཕྲག་དུ་མས་ཡོངས་སུ་གང་བའི་ཁྱད་ཆོས་དང་ལྡན་
པའི་གཞལ་ཡས་ཁང་ལྷའི་དབང་བོའི་ཁང་བཟང་ལས་ཀྱང་སྟོང་འགྱུར་གྱིས་མཛེས་ཤིང་ཡིད་དུ་འོང་
བ་དེ་ལ་ནི། ཇི་ལྟར་དགོངས་ཞེ་ན། ཚ་བའི་དམྱལ་བ་ལྟ་བུར་དགོངས་ཏེ། དཔེར་ན། ནོར་འཛིན་ཟ་
བྱེད་དེ་རྒྱུ་མཚོ་འཐུང་བར་བྱེད་པའི་རྟ་གདོང་གི་རིའི་མེ་དང་འདྲ་བར་རབ་ཏུ་འབར་ཞིང་ཤིན་ཏུ་
ཚ་བའི་མེ་ལྕེ་རྣོན་པའི་ཕྲེང་བས་ཡོངས་སུ་དཀྲིགས་པའི་དམྱལ་བའི་གྲོང་ཁྱེར་ལྟར་སྡུག་བསྔལ་བའི་
རང་བཞིན་ཅན་དུ་དགོངས་པ་སྟེ། དོན་ནི་རྨད་དུ་བྱུང་བའི་ཕོ་བྲང་དུ་བཞུགས་ཀྱང་དེ་ལ་ཆགས་
ཞེན་གྱི་འཛིན་པ་ཡོངས་སུ་བྲལ་ཞིང༌། འདོད་ཡོན་ལ་སྡུག་བསྔལ་གྱི་རང་བཞིན་ཅན་དུ་དགོངས་
པའི་འཇམ་པའི་དབྱངས་གང་གི་ཞབས་སྐྱེས་ཀྱི་པདྨོ་སྐྱོན་གྱི་རྙོག་པ་དང་བྲལ་བ་དེ་ཉིད་ཀྱིས་རྩོམ་པ་
པོ་བདག་གི་མགོ་ལ་དགེ་ལེགས་ཀྱི་དྲི་བཟང་འཛིན་པའམ་བསྒོ་བར་བྱེད་པར་གྱུར་ཅིག་ཅེས་པའོ། །
ཁ བྱེ་བྲག་ཏུ་བསྟོད་པ།
@ ཞལ་རིས་ལ་བསྟོད་པ།
ལི་ཁྲིའི་ཚོན་གྱི་རྡུལ་དང་བྱུ་རུའི་རྡུལ་གཉིས་ཕྱོགས་གཅིག་ཏུ་འདྲེས་པའི་ཕུང་བོས་ཁ་དོག་
དམར་སེར་གྱི་དགེ་ལེགས་ཡོངས་སུ་བྱིན་པའི་འདབ་མ་རབ་ཏུ་རྒྱས་པའི་པདྨ་གསར་བའི་ངོས་ལ་
བཅུ་གཉིས་ཉི་མ་སྟེ་ཁྱིམ་བཅུ་གཉིས་ཀྱི་བདག་པོར་གྱུར་བའི་ཉི་མས་བཞུས་པའི་ཁུ་བ་དམར་སེར་
གྱིས་བྲན་ཅིང་བྱུགས་པར་གྱུར་པ་ལྟ་བུའི་ཡིད་དུ་འོང་བའི་ཞལ་གྱི་དཀྱིལ་འཁོར་འདི་ཉིད་སྔོན་སྐྱེ་
བ་དུ་མར་བརྒྱུད་དེ། བསོད་ནམས་ལེགས་པར་བསགས་ཤིང་བྱས་པ་སུ་ཞིག་གི་མིག་གི་ལམ་དུ་སྣང་
ཡང་སྔོན་མེད་པའི་དགའ་སྟོན་སྦྱིན་པར་བྱེད་ལ། བུམ་པ་ལྟར་དམར་བའི་མཆུ་སྒྲོས་ཀྱི་དབུས་སུ་ཟླ་
བ་དཀར་བོའི་ཕྲེང་བས་ཀུན་ནས་དཀྲིགས་པ་ལྟ་བུའི་ཚེམས་ཀྱི་གེ་སར་མངོན་པར་འཛུམ་སྟེ། དོན་
ནི་ཚེམས་དེ་ཟླ་བ་དཀར་བོའི་ཕྲེང་བསྟར་བ་དང་འདྲ་ཞིང་། གཟུགས་ཅན་འཕར་མའི་ཚུལ་གྱིས་
ཨུཏྤལའི་གེ་སར་འཛུམ་པ་དང་འདྲ་བར་བཤད། ཟླ་བ་ལྟ་བུའི་ཚེམས་དེ་ཉིད་དཀར་ཞིང་འོད་འཕྲོ་
· 207 .



གྱིས ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
བས། རྒྱུ་སྐར་རྣམས་ཀྱང་དེའི་འོད་ཟེར་གྱི་རྩེ་ལ་འཛིན་པར་རྩོམ་ཞེས་འུད་ཀྱིས་བརྗོད་པའོ། །དེར་
མ་ཟད་འགྲོ་ལ་རྗེས་སུ་ཆགས་པའི་སྤྱན་གཉིས་ཀྱང་མཐོན་མཐིང་ཨུཏྤལ་སྔོན་མོའི་སྡེ་དཔོན་མཆོག་
གི་འབྱོར་བའི་དངོས་པོ་ཡིད་དུ་འོང་བའི་བང་མཛོད་དག་ལས་འཕྲོགས་ཏེ་བླངས་པ་ལྟ་བུར་ཤིན་ཏུ་
མཛེས་ཤིང་ཡིད་དུ་འོང་བས། འཇིག་རྟེན་ན་མིག་གི་མཛེས་པ་ཕུལ་དུ་བྱུང་བའི་རི་དྭགས་ཨེནཡ་
ཡིས་དེའི་མཛེས་སྡུག་ལ་སེམས་རབ་ཏུ་སྐྲག་སྟེ། རང་གི་མིག་གི་མཛེས་པ་ཉམས་ཀྱིས་དོགས་ནས་
ནགས་ཀྱི་མཐའ་མར་འབྲོས་པ་ལྷུར་ལེན་པར་བྱེད་དོ་ཞེས་རབ་བཏགས་ཀྱིས་བརྗོད་ལ། དེ་ལྟ་བུའི་
མཛེས་སྡུག་གི་དཔལ་ཕུན་སུམ་ཚོགས་པ་དང་ལྡན་པའི་སྐལ་བཟང་དཔྱིད་ཀྱི་དཔལ་མོ་སྟེ་ཞལ་
གྱི་དཀྱིལ་འཁོར་ཡིད་དུ་འོང་བ་འདི་ཡིས་འགྲོ་བའི་ཡིད་ཀྱི་བུང་བ་དག་ལ་འདི་ནི་འཇམ་པའི་
དབྱངས་ཀྱི་ཞལ་གྱི་དཀྱིལ་འཁོར་རོ། །འོན་ཏེ་པདྨ་ཡིན་ཞེས་དཔྱང་ཐག་འཛིན པ་སྟེ། ཐེ་ཚོམ་རབ་
ཏུ་སྟེར་བར་བྱེད་པའོ། །དེ་ལྟ་བུའི་ཡོན་ཏན་གྱིས་ཡིད་དྲངས་ནས་རྩོམ་པ་པོ་བདག་ནི་འཇམ་པའི་
དབྱངས་ཀྱི་ཞབས་ཀྱི་པདྨོར་ཡིད་གཞན་དུ་མ་ཡེངས་པར་དུས་རྣམ་ཀུན་ཏུ་བསམ་གཏན་བགྱིད་དོ་
ཞེས་པའོ། །
(2) སྐུའི་མདངས་ལ་བསྟོད་པ།
ཉིན་མོ་དང་མཚན་མོའི་ཐུན་གཉིས་ཀྱི་མཚམས་སུ་འབྱུང་བའི་སྤྲིན་སྨུག་རྩིའམ་དམར་སེར་གྱི་
མདོག་ལྟ་བུའི་ཚོན་གྱིས་མཁུར་ཚོས་དམར་བོར་བྱས་པའི་ཁ་དོག་སྔོ་བསངས་དང་ལྡན་པའི་དྲི་ཟའི་
ན་ཆུང་སྟེ། རི་རབ་ཀྱི་ཕྱོགས་བཞིར་སངས་རྒྱས་ཀྱི་བསྟན་པ་སྲུང་བའི་རྒྱལ་བོ་ཆེན་པོ་བཞི་ལས་ཤར་
ཕྱོགས་ཀྱི་རྒྱལ་བོ་ཡུལ་འཁོར་སྲུང་གི་འཁོར་འབངས་དྲི་ཟའི་ན་ཆུང་རྣམས་དང་འདྲ་བ་འདི་ནི་རིན་པོ་
ཆེའི་རྒྱན་རྒྱུ་སྐར་གྱི་ཕྲེང་བ་དང་ལེགས་པར་ལྡན་ཞིང་། འཇོ་སྒེག་རོལ་བའི་ཟོལ་ཏེ། འཇོ་བ་ནི་ཡིད་
ཚིམ་པ་དང་འདོད་པ་གྲུབ་པ། སྒེག་པ་ནི་མཛེས་སྡུག་གི་ཉམས་ཏེ་འདོད་ལྡན་སྐྱེ་བོ་ཀུན་གྱི་འདོད་
པ་ཚིམ་པར་བྱེད་པའི་ཉམས་ལ་རོལ་བའི་ཟོལ་ལམ་ཚུལ་གྱིས་ཕྱོགས་ཀྱི་སྐྱེ་བོ་མཐའ་དག་གི་དུལ་བ་
སྟེ་ཡིད་ཀྱི་བརྟན་པ་ཉེ་བར་འཕྲོག་པ་དེའི་ཚེ་ན། ལི་ཁྲིའི་ལུས་ཅན་ཏེ་ཁ་དོག་དམར་སེར་གྱི་མདངས་
དང་ལྡན་པ། ཉི་མ་སྟོང་གི་འོད་ཟེར་དུས་གཅིག་ཏུ་འཐུངས་པས་རབ་ཏུ་མྱོས་ཤིང་། ག་བུར་ཏེ། ཀ་
རུ་པུ་ར་ཞེས་པ་སྲིད་པུ་ནུས་པའི་བྱིངས་སམ་སྤུར་རྐྱེན་སྦྱར་བ་ཡིན་པས་དེང་སང་ཕལ་ཆེར་གྱིས་ཀསྐྱུར་
་208.



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བསྟོད་པའི་འགྲེལ་བ།
ཞེས་ཏ་ཡིག་ཏུ་བཀླགས་པ་ནི་ཤིན་ཏུ་འཁྲུལ། ཀgརཞེས་པ་རྒྱ་གར་སྐད་ལས་ཟུར་ཆག་པ་ཡིན། ག་
བུར་འདི་མཁས་པ་ཕལ་ཆེར་གྱིས་ཙན་ཏན་དཀར་པོའི་ཐང་ཆུ་ཡིན་པར་བཤད། སྙན་ངག་གི་གཞུང་
དུ། ག་བུར་རྐང་འཐུང་ལ་རེག་པའི། །མ་ལ་ཡ་རླུང་དྲི་བཟང་ཅན། །ཞེས་པ་འདི་ཡུལ་འགལ་བའི་སྐྱོན་
དུ་བཤད་ཀྱང་། དེ་ལྟར་ན་ཙན་དན་ལས་ལོགས་སུ་བཀར་བ་ནི་ཤེས་སླ་སྟེ། རི་མ་ལ་ཡ་ན་ཙན་དན་
ཡོད་པ་ནི་ཡོངས་གྲགས་ཡིན་པ་དང་། དེར་ག་བུར་མེད་པ་གཞུང་འདིའི་དཔེར་བརྗོད་ལས་ཤེས་
ནུས་པའོ། །དེ་ལྟ་བུའི་ག་བུར་གྱི་དོ་ཤལ་གསར་བའི་འོད་ཟེར་རྩེ་དགའ་དགོད་པ་དང་ལྡན་པའི་
འཇམ་དཔལ་དབྱངས་གང་གི་སྐུ་ཡི་ཁ་དོག་གི་མཛེས་སྡུག་མཆོག་ཏུ་འབར་བ་འདི་ཡིས་ནམ་མཁའི་
མདངས་དང་ལྡན་པའི་དབྱངས་ཅན་མཛེས་མ་འདི་ཡི་མཛེས་སྡུག་གི་བརྟན་པ་མ་ལུས་འགོག་པར་
བྱེད་ཅིང༌། དེ་ལྟར་ཕྱོགས་ཀྱི་སྐྱེ་བོ་རྣམས་ཀྱི་མིག་ལ་ངོ་མཚར་བའི་ལྟད་མོའི་རྒྱུན་གྱི་རྣམ་གྲངས་
མང་བོ་དག་སྦྱིན་པའི་སླད་དུ་ཉེ་བར་འོངས་པའི་ཟླ་བའི་དཀྱིལ་འཁོར་གཞོན་ནུ་འདི་ནི་ཤར་གྱི་
རི་བོའི་རྩེ་མོའི་བ་གམ་དག་ལ་འཛེགས་ནས་རབ་དཀར་བདུད་རྩིའི་འོད་ཟེར་འཛག་པ་སྟེ། རབ་
ཏུ་དཀར་བོའི་བདུད་རྩི་ལྟ་བུའི་འོད་ཟེར་སྤྲོ་བ་ལ་བྱ་ཡང༌། འདིར་སྤྲོ་བའི་བཞིན་རས་ཀྱིས་གླིང་
བཞིའི་འཇིག་རྟེན་ཀུན་ལ་དགའ་བའི་འཛུམ་སྟོན་པའི་འོད་ཟེར་རྒྱས་ཤིང་བཞད་པ་ལྟ་བུའི་ཚུལ་དུ་
རྒྱུ་བ་ལགས་ཞེས་པའོ། །
འཇམ་དབྱངས་ཀྱི་བཞོན་པ་ལ་སབསྟོད་པ།
གང་གི་ལུས་ཀྱིས་ཆུ་མཐོངས་ཏེ་ནམ་མཁའ་ཡངས་པའི་གོ་འགོག་ཅིང་། རྐང་ལག་གི་སྡེར་
མོ་གཡོ་བས་དྲག་ཏུ་བསྣུན་ན། རིན་ཆེན་རྡུལ་བརྩེགས་ཏེ་རི་རབ་ལྷུན་པོ་འདི་ཉིད་ཕྱེ་མའམ་རྡུལ་
དུ་འགྱུར་ཞེས་ལྷ་རྣམས་ཀྱི་ཡིད་རབ་ཏུ་དོགས་ཤིང༌། གླང་བོ་ཆེ་ས་སྲུང་བུ་སྟེ། ས་སྲུང་ནི་རྒྱ་མཚོ་
དང་། དེ་ལས་སྐྱེས་པའི་བུ་ཡིན་པས་དེ་ལྟར་བཏགས་པའི་སྟོབས་དང་ལྡན་པ་དེ་ཡང་ཤིན་ཏུ་སྔངས་
ཤིང་འདར་བར་བྱེད་པ་དང༌། གཟི་བརྗིད་དང་ཡོན་ཏན་གྱི་དཔལ་དང་ལྡན་པ་ནམ་མཁའི་འོད་
ཟེར་སྔོན་པོ་གོས་སུ་གྱོན་པ་ཅན་གྱི་རི་དྭགས་དབང་བོ་སྟེ་སེངྒེ་དབང་སྔོན་གྱི་མདོག་དང་ལྡན་པ་དེ་
ནི་འཇམ་དབྱངས་ཁྱོད་ཀྱི་ཞབས་ཟུང་གི་ཅོད་པན་ལུས་ལ་རྣམ་པར་བཀོད་ནས་ཁ་གྱེན་དུ་ཕྱོགས་
་209 ：



རྒྱུ ། ། བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཏེ་ཉི་མའི་བུ་སྟེ་ཉི་མའི་དཀྱིལ་འཁོར་ལའང་ཕྲག་དོག་གི་མིག་གིས་མི་འདོད་པའི་ཚུལ་གྱིས་ལྟ་བར་
བྱེད་ལ། ཉིན་མོར་བྱེད་པའང་སེངྒེའི་སྡང་མིག་གི་གཟི་བརྗིད་ལ་མ་བཟོད་པར་ཚ་ཟེར་བྱེ་བ་
འགྱེད་པའི་ཟོལ་གྱིས་འོད་ཟེར་གྱི་ཡན་ལག་གི་ཚོགས་དག་ས་གཞི་ལ་རྣམ་པར་འགོད་པ་ལྟ་བུའི་
སྦྱོར་བས་སྟེང་དུ་བླངས་ཏེ་རྗེ་བཙུན་གང་གི་དབུ་ལ་མཛེས་པ་བཀོད་པའམ་བརྒྱན་པའི་མེ་ཏོག་
གི་ཕྲེང་མཛེས་འདི་ནི་ཤིན་ཏུ་ཡིད་དུ་འོང་ཞིང༌། དེ་ལས་བྱུང་བའི་དྲི་བཞོན་གྱིས་རིང་ནས་བོས་
པའི་བུང་བ་སོགས་ཀྱིས་བསིལ་ཡབ་སྟེ་འདབ་ཟུང་གཡོ་བའི་འཕུར་ལྡིང་གི་རླུང་གིས་རབ་ཏུ་
བསྐྱོད་པའི་འདུ་བྱེད་ཀྱིས་གང་གི་སྙན་གོང་གཡས་གཡོན་དུ་གནས་པའི་ཨུཏྤལ་ཏེ། ཨུཏྤལ་འདི་
བོད་དུ་མེད་ནའང་། ཇོ་བོ་རྗེ་ཨ་ཏི་ཤ་སྙེ་ཐང་དུ་བཞུགས་དུས་འབྲོམ་ལ་སྤང་རྒྱན་འདི་ཨུཏྤལའི་
རྒྱུ་རུ་འདུག བོད་གྲང་བས་ཁོ་མ་ཕྱེ་བར་འདུག མེ་ཏོག་ཤང་ཤང་ནི་རྒྱ་གར་ན་མེད། ཡོད་ན་ངས་
གསེར་འཇལ་ནུས་ཞེས་གསུངས། ཨུཏྤལ་འདབ་མའི་ཚོགས་ཀྱང་གཡོ་བར་བྱེད་པ་དང་ལྡན་པའི་
མགོན་པོ་དེ་ཡིས་བདག་ཅག་རྟག་ཏུ་སྐྱོང་བར་གྱུར་ཅིག་ཅེས་པའོ། །
(༢) ཡུམ་ལ་བསྟོད་པ།
ཀ སྐུའི་ཡོན་ཏན་ལ་བསྟོད་པ།
ལེགས་བྱས་ཀྱི་དཔལ་དང་ལྡན་པའི་ཐུབ་པ་ཀུན་གྱི་མཛེས་སྡུག་མ་ལུས་པ་གཅིག་ཏུ་བསྡུས་
པའི་དབྱངས་ཅན་དགའ་མ་ཁྱོད་ཀྱི་སྐུ་ནི་ཛ་ཏིའི་མེ་ཏོག་སྟེ། སྣ་མའི་མེ་ཏོག་དང་ཛ་ཏིའི་མེ་ཏོག་
དོན་གཅིག་ཏུ་བཞེད། མཁས་པ་ལ་ལས་ཛ་ཏིའི་མེ་ཏོག་བོད་དུ་མེད་པར་བཤད་ཀྱང་། ཤར་རྒྱ་
མཚོ་ཆེན་པོའི་རླབས་ཕྲེང་དགུང་ལ་འཕྱུར་བ་ནས་ནུབ་སྣ་མའི་མེ་ཏོག་གི་ཟེ་བ་སྲིད་དུ་རིང་བའི་
བར་ཞེས་ཀྱང་བྱུང་། ཀུན་ཏུ་རྒྱས་པའི་ཕྲེང་བ་དང་ལྡན་པའི་མཛེས་སྡུག་གི་ལང་ཚོས་ཕྱོགས་བཅུའི་
འདོད་ལྡན་སྐྱེ་བོ་ཀུན་གྱི་ཡིད་ནི། ཆགས་པའི་སྤུ་ལོང་གི་གོས་ཀྱིས་སྒྲིབ་པར་བྱེད་པ་སྟེ་གཡོག་པར་
བྱེད་མོད། དེ་ལྟ་ནའང་། ན་ཆུང་གང་ཞིག་རི་བོ་མ་ལ་ཡ་སྟེ། རྒྱ་གར་ལྷོ་ཕྱོགས་ཀྱི་མཐའ་སྣེར་ཡོད་
པའི་རི་ཞིག་གི་མིང་། ཡོངས་གྲགས་སུ་ར་མེ་ཤྭ་རི་ཟེར་བ་དེར་ཙན་དན་གྱི་རིགས་ཧ་ཅང་མང་པོ་
སྐྱེས་པའི་རི་ཞིག་ཡོད་པ་དེའི་མིང་ལ་མ་ལ་ཡ་ཞེས་འབོད་པར་གསུངས། རི་དེ་ཡི་ས་འཛིན་གྱི་ངོས་
ལ་རྐང་མཐིལ་དམར་པོའི་ཚོན་གྱི་ཐིག་ལེ་སྟེ། རི་མོ་གསར་བ་འགོད་ཅིང་མུ་ཏིག་གི་དོ་ཤལ་རབ་ཏུ་
：210:



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བསྟོད་པའི་འགྲེལ་བ།
ལྕི་བའི་ཁུར་འཛིན་ནུ་མ་མངོན་པར་དགའ་བའི་གྲུབ་པའི་བུ་མོ་མཆོག་གམ་རྣལ་འབྱོར་བུ་མོ་རྣམས་
ཀྱི་བཞིན་རས་ཀྱི་མཛེས་པ་འགོག་པ་ལ་ཕྱོགས་གཅིག་ཏུ་གཞོལ་བའི་ངལ་བ་འདི་ནི་འཕགས་མ་ཁྱོད་
ཀྱིས་ཅི་ཡི་སླད་དུ་མཛད་ཅེས་སྙན་གོང་གཡས་གཡོན་དུ་གནས་པའི་ཨུཏྤལ་འདབ་མའི་ཚོགས་ཀྱང་
གཡོ་བར་བྱེད་པའི་བུང་བའི་ཚོགས་རྣམས་ཀྱིས་དར་དིར་དུ་སྒྲོགས་པ་མིན་ནམ། དེར་མ་ཟད་ཁ་
དོག་ཤིན་ཏུ་སྔོ་བའི་ནམ་མཁའ་འདི་ཨུཏྤལ་ཟུང་གཅིག་སྟེ་གཉིས་ཀྱི་མིག་དང་ལྡན་པ་དེ་ཡིས་མཛེས་
སྡུག་གི་ཟོལ་གྱིས་ལྟ་བར་བྱེད་ན། དབྱངས་ཅན་དཔལ་མོ་ཁྱོད་ཀྱི་ཞལ་གྱི་པདྨོའི་འགྲན་ཟླར་འོས་པར་
འགྱུར་རོ་ཞེས་རྩོམ་པ་པོ་བདག་ནི་ཤིས་པ་བརྗོད་ལ་བརྩོན་པར་བྱེད་དོ། །ཞེས་པའོ། །
ཁ ཡུམ་གྱི་སྤྲུལ་གཞི་བསྟན་པ།
དཔལ་མོ་འདི་ནི་གང་ལས་འབྱུང་བའི་སྤྲུལ་གཞི་སྒྲོལ་མ་སྟེ་དབྱངས་ཅན་མ་ནི་མཁའ་འགྲོ་
དཀར་བོའི་ལུས་ཅན་ཏེ་སྐུའི་ཁ་དོག་ངང་བའི་མདོག་ལྟར་ཤིན་ཏུ་དཀར་ཞིང་ཞལ་གྱི་དཀྱིལ་འཁོར་
མཛེས་སྡུག་གི་ལང་ཚོ་རབ་ཏུ་རྒྱས་པའི་ཉམས་དང་ལྡན་པ། ཕྱག་གཉིས་ཀྱིས་དྲི་ཟའི་རྒྱུད་མངས་
བརྡུང་བ། བུང་བ་ལྟར་གནག་པའི་དབུ་སྐྲའི་ལན་བུ་སྤྱི་བོར་བཅིངས་པའི་ཐོར་ཅོག་ལ་བརྒྱན་པ་སྟེ་
བཀོད་པའི་མེ་ཏོག་གི་ཚོགས་ལས་གསེར་གྱི་གདུབ་ཀོར་སིལ་སིལ་དུ་སྒྲོག་པའི་སྒྲ་ཡིས་ལེགས་པར་
འོངས་སམ་ཞེས་པའི་ཚིག་ནི་བརྗོད་པ་བཞིན་དུ་མཛེས་ཤིང་ཡིད་དུ་འོངས་པའི་ལྷ་མོ་དྲི་ཟ་ཏམྦུར་
ཡི་ཆུང་མའི་ཚུལ་འཛིན་པ་དེ་ཡང་འཇིག་རྟེན་དབང་ཕྱུག་སྟེ་ཚངས་པའི་ཞབས་སེན་ལས་ཆུ་ཀླུང་
གི་གཟུགས་ཀྱིས་འཇིག་རྟེན་འདིར་འོངས་པ་འཛམ་བུའི་གླིང་གི་ལྷོ་ཕྱོགས་སུ་རྣམ་པར་འཁྱིལ་བའི་
ཚངས་པའི་མཚོ་ཞེས་བྱ་བ་མཐོ་རིས་ཀྱི་དབུ་བའི་ཕྲེང་བ་ཆལ་ཆིལ་འཛག་པས་སེམས་ཅན་དམྱལ་
བའི་འཇིགས་པ་མི་བཟད་པ་འཕྲོག་པ་སྟེ་ཞི་བར་བྱེད་པ་དེར་བརྟེན་ཞིང་གནས་ནས་སྒྲ་དབྱངས་རྒྱ་
མཚོའི་དཔལ་གྱིས་འགྲོ་བ་རྣམས་ཚིམ་པར་མཛད་པས་དགའ་རབ་དབང་ཕྱུག་སོགས་བདུད་སྡིག་
ཅན་གྱི་བཞིན་རས་ཀྱི་འཛུམ་འོད་ཟུམ་པ་སྟེ་ཉམས་པར་བྱེད་དམ་སྙམ་མོ། །ཁ་ཅིག་གིས་ཚངས་པའི་
སྲས་མོ་འདི་ཕྱི་རོལ་བའི་ལྷ་ཉིད་ཡིན་པས་ཚངས་པའི་ཞབས་སེན་ལས་འོངས་པར་བཤད་ཀྱང༌། ཕྱི་
ནང་ཐུན་མོང་གི་ལྷ་ཡིན་པས། གསེར་འོད་དམ་པའི་མདོ་ལས་ཀྱང་། གཙུག་ལག་ཀུན་ལ་མཁས་
ཤིང་ཚིག་སྦྱོར་བའི་རྒྱན་ལ་གསལ་ཞིང་ཐོགས་པ་མེད་པར་འགྲུབ་པར་འདོད་པས་བསམ་པ་དེས་
· 211：



པ། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཤིང་གུས་པའི་སེམས་ཀྱིས་ལྷ་མོ་དབྱངས་ཅན་མ་སྤྱན་དྲངས་པའི་ཚིག་འདི་བརྗོད་པར་བྱའོ། །ཞེས་
གསུངས་པ་དེས་རྟོགས་ནུས་སོ། །དེ་ལྟ་བུའི་དབྱངས་ཅན་མ་དེ་སྙེད་སླར་ཡང་མཚམས་སྤྲིན་དང་
འདྲ་བའི་འོད་ཟེར་དམར་སེར་གྱིས་འཁྱུད་པའི་དབྱངས་ཅན་ལྷ་མོ་སྔོན་མོའི་རྣམ་པར་རོལ་ཏེ། དྲི་
ཟའི་ཏམྦུར་ནི་ལེགས་སྦྱར་སྐད་དེ། བོད་སྐད་དུ་རྒྱུད་མངས་ཞེས་བྱ། ལྷ་མོ་འདི་ཉིད་དྲི་ཟའི་ཏམྦུརའི་
ཆུང་མ་ཡིན་པར་མུ་སྟེགས་པའི་གཏམ་རྒྱུད་དུ་བཤད། དེ་ལ་གུས་པ་དང་ཞེ་ས་ཡོངས་སུ་བཏང་སྟེ་
བོར་ནས་འཇམ་པའི་དབྱངས་ཞབས་ཀྱི་པདྨོ་ལ་རྗེས་སུ་ཆགས་པའི་སྤྱན་ཟུར་གྱིས་ལྟ་བར་བྱེད་དོ་
ཞེས་པའོ། །
༢ སྨོན་པ།
བརྡ་སྤྲོད་བྱེད་པ་སྟེ་སྒྲའི་གཞུང་ལུགས་ཡན་ལག་དང་བཅས་པའི་རིག་གནས་མཐའ་དག་
རོ་འཛིན་ཏེ་ལྗགས་ཀྱི་གཟུགས་ཀྱི་རྣམ་པར་གང་གི་ཁ་སྟེ་ཞལ་ལ་རྣམ་པར་བཀོད་པའི་ཡོན་ཏན་
མཆོག་དང་ལྡན་པ་ལྷ་ཡི་དྲང་སྲོང་དག་དང་ཚིག་གི་གཏེར་འཛིན་པ་འཇམ་དཔལ་དབྱངས་སྨྲ་
བའི་སེངྒེའི་ཡབ་ཡུམ་དེས་བདག་སོགས་འགྲོ་བ་མཐའ་དག་ལ་སྨྲ་བའི་དབང་ཕྱུག་སྦྱིན་པར་གྱུར་
ཅིག་ཅེས་པའོ། །
གསུམ། མཇུག་གི་དོན།
༡ དགེ་བསྔོ།
གོང་དུ་སྨོས་པ་དེ་ལྟར་འཇམ་དཔལ་དབྱངས་ཡབ་ཡུམ་གྱི་ཡོན་ཏན་མེ་ཏོག་གི་ཚོགས་དག་དད་
པའི་བློ་སྙིམ་པ་ལྟ་བུས་རབ་ཏུ་བླངས་ཏེ་སྡེབས་ལེགས་སྙན་ངག་གི་འཕྲེང་བའི་ཚུལ་དུ་སྤེལ་བ་ལས་
བློ་གྲོས་དང་ལྡན་པ་རྣམས་ཀྱི་མགུལ་བ་མཛེས་པའི་རྒྱན་དུ་གྲུབ་པའི་དགེ་བ་འདིས་འཇམ་དཔལ་
དབྱངས་ཀྱི་ཞལ་གྱི་པདྨོ་ལ་བདག་ཅག་འགྲོ་བ་རྣམས་ཀྱི་མིག་གི་བུང་བ་རབ་ཏུ་བཀོད་ཅིང་། གསོལ་
བ་བཏབ་པའི་མོད་ལ་བདེན་པ་གཉིས་ཀྱིས་བསྡུས་པའི་ཤེས་བྱ་ཀུན་གྱི་གཟུགས་རྣམས་མ་འདྲེས་
པར་རྣམ་དཔྱོད་ཀྱི་པུར་གྱིས་ཡིད་ཀྱི་རྩིག་ངོས་སུ་རི་མོར་བྲིས་པ་ཐོབ་པར་གྱུར་ཅིག་ཅེས་པའོ། །
： 212 •



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བརྗོད་པའི་འགྲེལ་བ།
རྒྱུ
༢ སྦྱར་བྱང་།
（༡) རྩོམ་པ་པོ་སུ་ཡིན་པ་བསྟན་པ།
འདི་ལྟ་བུའི་སྙན་ངག་མུ་ཏིག་དཀར་པོའི་དོ་ཤལ་དང་འདྲ་བ་གང་གི་ཁ་ལས་རབ་ཏུ་འཕྱང་བ་
སྟེ་བྱུང་བ་ཡིན་ཞེ་ན། བདེ་བར་གཤེགས་པ་ཀུན་གྱི་གསུང་གི་ལེགས་བཤད་དྲི་མ་མེད་པའི་ཕྲེང་བས་
ལྕེ་ཡི་རྩེ་མོ་རྣམ་པར་བརྒྱན་པ་ནི་སྟེ། རབ་ཏུ་བརྒྱན་པའི་མཚུངས་པ་མེད་པའི་བློ་གྲོས་རབ་འབྱམས་
ཤེས་བྱའི་ཕ་མཐའ་ལ་འགྲན་པར་བཟོད་པ་ཤཱཀྱའི་དགེ་སློང་དགེ་ལེགས་དཔལ་བཟང་བོ་ཞེས་བྱ་བ་
ལྷག་པའི་ལྷ་འཇམ་པའི་རྡོ་རྗེ་སྨྲ་བའི་སེངྒེ་ཡབ་ཡུམ་གྱི་ཞབས་པད་སྤྱི་བོའི་གཙུག་ཏུ་བསྟེན་པ་ལ་
མངོན་པར་དགའ་བ་དེ་ཡིན་ནོ། །
（༢) གནས་གང་ཡིན་པ་བསྟན་པ།
ཞེས་མྱང་སྟོད་རིན་ཆེན་སྒང་ཞེས་བྱ་བའི་དགོན་པར་སྨོས་པའོ་ཞེས་གསུངས་ཏེ་གོ་སླ་བའོ། །
སྨྲས་པ།
དམ་པ་དག་གི་ལེགས་བཤད་ཕྲེང་བའི་འོད། །
ཚིག་གི་དཀྱིལ་འཁོར་གཅིག་ཏུ་བསྡུས་པ་དེ། །
འདི་ན་ཉིན་བཞིན་འོད་ཟེར་རབ་འཐུངས་ནས། །
པད་མོའི་འཛུམ་པ་གྲོལ་ལ་གང་གིས་སྨོད། །
བཤེས་གཉེན་དམ་པའི་ཞལ་ཆབ་འོ་མའི་རྒྱུན། །
ཟིལ་རྩེ་ཙམ་ཞིག་བུམ་པར་བསྐྱིལ་བ་ལ། །
བརྗེད་ངས་ཟེར་གྱིས་བཅོམ་དོགས་རྩོམ་པ་ཡི། །
ཁོང་བའི་མཛོད་དུ་བཀོད་འདི་སུ་ཡིས་བཀྱོན། །
，213



རྒྱུ
།
བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
ཟེར་སྒྲོས་བྲག་ཆའི་རྗེས་སུ་འབྲངས་མིན་པར། །
འུད་བརྗོད་ཐེམ་པའི་སྐས་འདི་རིང་སྤངས་ཏེ། །
ཚིག་འགྲོས་ཇི་བཞིན་བཀྲོལ་བའི་འགྲེལ་བ་འདི། །
སྐྲུན་མ་འཕྱར་བའི་འབྲས་བུ་ཉིད་དུ་གསལ། །
ཚེ་རབས་ཀུན་ཏུ་བློ་གྲོས་མིག་ཐོབ་སྟེ། །
དམ་པ་རྣམས་ཀྱི་རྗེས་སུ་བསྟན་པ་ཡི། །
ལེགས་བཤད་གསུང་ལ་ཐོགས་མེད་འཇུག་གྱུར་ཅིག །
ལེགས་གསུང་འོད་ཀྱི་སྣང་བ་དེ་ཉིད་ཀྱིས། །
རང་གཞན་ཀུན་གྱི་ཤེས་རབ་ཨུཏྤལ། །
འདབ་མའི་དཀྱིལ་འཁོར་ལྷག་པར་རབ་གྲོལ་ནས། །
ཀུན་ལ་ཕན་པའི་དྲི་ངད་འཐུལ་གྱུར་ཅིག །
ཕན་སེམས་ཀུན་ནས་བསླངས་པའི་བྱ་བ་ཡིས། །
དམ་པ་དག་གི་སྐུ་ཚེ་རྡོ་རྗེའི་ཁམས། །
གཤིས་སུ་བརྟན་པའི་མཐུན་རྐྱེན་ཅི་འགྱུར་ལ། །
བརྩོན་པའི་གོ་ཆ་ནམ་ཡང་ལྷོད་མེད་ཤོག །
དེ་ལྟར་སྨོན་དང་སྦྱོར་བའི་བྱ་བ་ཡིས། །
མ་གྱུར་འགྲོ་བ་ཀུན་གྱི་སྡིག་སྒྲིབ་དག །
འདག་ནས་ཚེ་རབས་ཀུན་ཏུ་ཕན་བདེ་ཡི། །
རླབས་ཆེན་མཛད་འཕྲིན་མཐའ་དག་མཐར་ཕྱིན་ཤོག ། ། །
• 214



རྗེ་བཙུན་འཇམ་པའི་དབྱངས་འཁོར་གྱི་དཀྱིལ་འཁོར་དང་བཅས་པ་ལ་མདོར་བསྡུས་པར་བསྟོད་པའི་འགྲེལ་བ། རྒྱུ
ཅེས་སྦྱར་བྱང་སྨོན་ཚིག་དང་བཅས་པ་ནི། ཡུལ་མདོ་སྨད་ཀྱི་ཕྱོགས་སུ་ཡབ་རྗེ་བླ་མ་སྐལ་ལྡན་རྒྱུ་
མཚོའི་འཕྲིན་ལས་ཀྱི་སྣང་བ་དཀར་བོ་ཁོར་མོ་ཡུག་ཏུ་ཁྱབ་ཅིང་གསལ་བའི་གནས་སུ་སྐྱེ་ཞིང་། དམ་
པ་མང་བོའི་གསུང་གི་བཀའ་དྲིན་གྱིས་ཉེ་བར་བསྐྱངས་པའི་གཞུང་འདིའི་བྱེད་པོས་མདོ་སྨད་ཀྱི་སྒྲུབ་
པའི་ཤིང་རྟ་ཆེན་མོ་ཡབ་རྗེ་བླ་མ་སྐལ་ལྡན་རྒྱ་མཚོ་དགོངས་པ་ཆོས་དབྱིངས་སུ་ཐིམ་ནས་ལོ་ཡི་ཁོར་
མོ༣༣༨འཁོར་བའི་ལོ། རབ་བྱུང་བཅུ་བདུན་པའི་བགྲང་བྱ་ཉེར་བརྒྱད་པ་ཤིང་ཕོ་རྟའི་ལོ་ལ་ཡིག་ཐོག་
ཏུ་ཕབ་སྟེ། ཧོར་ཟླ་བཅུ་གཅིག་པའི་ཚེས་གསུམ་ཉིན་མཇུག་རྫོགས་པར་བྲིས་པ་དགེ་ལེགས་སུ་གྱུར་
ཅིག །དུས་རྣམ་ཀུན་ཏུ་བདག་ལ་དམ་པ་རྣམས་དགྱེས་པའི་དཔལ་ངོམ་པར་ཤོག །ཛཡནྟུ། །
་215་



རྩོམ་སྒྲིག་འགན་འཁུར་པ།
བསོད་ནམས་མཚོ།
༄༅། །བོད་ཀྱི་གནའ་རབས་རྩོམ་རིག་སྙིང་བསྡུས་གསལ་བཀྲོལ།
རྩོམ་པ་པོ། ཀུན་དགའ་དབང་ཕྱུག
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་
གནས་ཡུལ་ པེ་ཅིན་ཧོ་ཕིང་ལི་བྱང་ལམ་ཨང་14པ།
དྲུ་གནས། ། htip://www.mzpub.com
སྦྲག་སྲིད་ཨང་གྲངས། 100013
ཁ་པར་ཨང་གྲངས 010-64227665
པར་འདེབས་མཁན། སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་གཞི། 2015ལོའི་ཟླ10པར་པར་གཞི་དང་པོ་བསྒྲིགས།
དཔར་ཐེངས། ། 2015ལོའི་ཟླ10པར་པེ་ཅིན་དུ་དཔར་ཐེངས་དང་པོ་བརྒྱབ།
དེབ་ཚད། ། 787mmx1092mn 1/16
དཔར་ཤོག་ 13.875
དཔར་གྲངས་
0)01-2000
རིན་གོང་། སྒོར27.00
དཔེ་རྟགས། ISBN 978 7- 105-1:3973-61 • 2659 (བོད། 348)



图书在版编目(CIP)数据
藏族古典文学精品解读:藏文/更杂著,一北京:民族出版社,
2015.7
ISBN 978-7-105-1.3973-6
1.0藏… II .0更… III, 0藏族一古典文学一作品
综合集一中国一古代一藏语 R. (1) 1291.4
中国版本图书馆 CIP 数据核字(2015) 第189621号
责任编辑 索南草
出版发行 民族出版社
地址:北京市和平里北街14号
bit. http://www.mzpub.com
邮编 10013
刷,河市华东印刷有限公司
銷 各地新华书店
次 2015年10月第1版
次 2015年10月北京第1次印刷
本 787 毫米×1092 毫米 116
印张 13.875
数 0001-2000
定 价 27.00 元
号 ISBN 978-7-105-13973-6] • 2659(續348)
网邮印约版印 开印印 定时
该书若有印装质量问题,请与本社藏文发行科联系退换(010-64227665)
